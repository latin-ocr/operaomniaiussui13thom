¹ Cf. n. x.

390

parte intelligentis, sed etiam ex parte rei intellectae. Quia
enim in mente divina sunt aeternaliter ideae omnium na-
turarum, quibus positis resultat connexio praedicati sub-
stantialis curn subiecto; ideo ab intellectu divino intelli-
guntur tales propositiones esse verae ab aeterno. Et per
consequens nulla requiritur causa effectiva quae faciat prae-
dicatum convenire subiecto.

VI. Sexto. Solus Deus est primum agens. Ergo soli
Deo convenit ut sit in actu perfectissimo modo. Ergo sibi
convenit ut sit actus perfectissimus. Ergo ut ipse solus
sit ipsum esse. Ergo etc. —- Probatur prima consequentia.
Quia omne agens agit inquantum est in actu. - Secunda
quoque probatur. Quia perfectius est in actu quod est ipse
actus, quam habens actum: curn propter ipsum habens
actum sit in actu. — Tertia etiam probatur. Quia esse est
ad quod omnis generatio et motus terminatur. Actus autem
tanto est perfectior quanto est posterior in via genera-
tionis.

Circa illam propositionem, Perfectius est in actu quod
est ipse actus, quam habens actum, advertendum quod in-
telligitur ceteris paribus: si scilicet utrumque primo sit
in actu et subsistat. Quia si acciperetur compositum, quod
primo est in actu, et forma eius, per quam est in actu,
non esset perfectius in actu forma quam compositum: quia
forma eius non est primo in actu.

Potest etiam dici quod intelligitur in ratione actus: ut‘

sit sensus quod perfectius accedit ad rationem actus id
quod essentialiter est actus, quam id quod participat actu.
Et hoc etiam constat verissimum esse.

VII. Septimo. Esse convenit Deo secundum propriam
naturam. Ergo omnibus aliis per participationem convenit.
Ergo impossibile est quod substantia alterius entis a primo
sit ipsum esse. — Probatur antecedens. Quia quod esse Dei
sit eius substantia, superius est ostensum. — Prima autem
consequentia probatur. Quia quod convenit alicui secun-
dum suam propriam naturam, non convenit aliis nisi per
modum participationis: sicut calor aliis corporibus ab igne. —
Secunda vero consequentia probatur. Quia quod competit
alicui per participationem, non est substantia eius.

VIII. Sed non videtur haec ratio concludere. Primo, quia
sic probaretur nihil de creatura substantialiter praedicari.
Nam omnis perfectio creaturae est quaedam participata
similitudo divinae naturae. Si ergo quod competit alicui
per participationem non est substantia eius, sequitur quod
nulla perfectio creaturae est eius substantia.

Secundo ⁴. Aut participare aliquam formam est habere
illam non secundum totam eius rationem: aut est habere
quidem illam secundum totam eius rationem, sed non se-
cundum omnem eius modum et amplitudinem. Si primo
modo, sic falsum videtur quod creatura participet esse.
Sicut enim tota ratio entis omnibus entibus convenit, ita et
tota ratio ipsius esse. - Si secundum, tunc videtur falsum
quod convenit alicui per participationem non esse sub·-
stantiam eius. Animal enim convenit equo per participa-
tionem, cum non conveniat sibi secundum omnes eius
differentias: et tamen equus substantialiter est animal.

IX. Ad primum dubium respondetur quod perfectionem
creaturae esse participatam similitudinem divinae naturae
dupliciter potest intelligi. Uno modo, ut ly participata
accipiatur tanquan nomen, et tanquam determinans simi-
litudinem formaliter sumptam. Et tunc erit sensus quod
perfectio creaturae est similitudo quaedam partialis et di-
minuta divinae naturae. - Alio modo, ut accipiatur tan-
quam participium passivum, et tanquam determinans rem
quae similitudo denominatur. Et tunc erit sensus quod
perfectio creaturae est res participative et partialiter ha-
bita, quae est similitudo divinae naturae.

Si accipiatur in primo sensu propositio assumpta, sic
est quidem universaliter vera, sed non est ad propositum.
Nam cum inquit Sanctus Thomas quod convenit alicui
per participationem non esse substantiam rei, non intendit
quod est similitudo diminuta et imperfecta alterius non
posse alicuius substantiam esse: sed quod id quod ab
aliquo participatur et partialiter habetur, non potest esse
eius substantia. - Si autem accipiatur in secundo sensu,

 

 

SUMMA CONTRA GENTILES, LIB. II, CAP. LII.

sic propositio illa non est universaliter vera. Multae enim
perfectiones creaturarum, quae sunt similitudines Dei, sunt
totaliter, non autem partialiter habitae.

X. Ad evidentiam secundi dubii ⁴* considerandum primo,
quod aliquid secundum propriam naturam alicui compe-
tere tribus modis potest intelligi. Uno modo, quia est eius
propria essentia et natura omnino ac simpliciter: sicut
esse animal rationale convenit homini. - Alio modo, quia
propriam eius naturam et essentiam naturaliter et primo
concomitatur: sicut esse calidum competit igni. — Tertio
modo, quia est pars substantiae eius, aut logice aut na-
turaliter: sicut homini competit esse animal.

Considerandum secundo, quod competere alicui per
participationem opponitur primo et secundo dictorum mo-
dorum, non autem tertio. Nam cum participare aliquid
sit illud particulariter, non autem totaliter habere3 quod
autem competit alicui secundum propriam naturam primo
aut secundo modo, perfectissime et totaliter habeatur: non
potest idem alicui convenire secundum propriam naturam
et secundum participationem. Non inconvenit autem quod
aliquid sit pars substantiae alicuius, et tamen habeatur par·
tialiter et non secundum suam totalitatem et universali-
tatem. Ideo potest aliquid tertio modo alicui et secundum
propriam naturam competere, et secundum participatio-
nem: sicut animal utroque modo convenit homini.

Accipit ergo Sanctus Thomas hoc loco convenire alicui
secundum propriam naturam primo et secundo modo, non
autem tertio. Unde verum est quod esse convenit Deo
secundum propriam naturam primo modo: esse enim est
ipsa divina natura. - Verum quoque est quod istis modis
alicui convenit secundum propriam naturam, non posse
alteri naturae convenire nisi partialiter et imperfecte, quod
est secundum participationem convenire. - Similiter verum
est non esse rei substantiam quod per participationem
convenit ei: nam rei essentia et natura non convenit ipsi
naturae partialiter et imperfecte. - Est postremo verum
quod esse nulli creaturae secundum propriam eius essen-
tiam convenit, sed tanturn secundum participationem: eo
quod Deo secundum propriam substantiam· conveniat, et
ipsi etiam competat primo et perfectissime.

2. Ad dubium ergo dicitur quod hoc loco accipitur par·-
ticipare secundo modorum in obiectione positorum, pro
eo scilicet quod est habere aliquid non secundum omnem
eius gradum et amplitudinem. Et cum arguitur quia animal
est de substantia equi et tamen equus non habet naturam
animalis secundum omnem eius amplitudinem et sic illa
propositio erit falsa, Quod convenit alicui per participa·-
tionem non est substantia eius: — dicitur quod non dicit
Sanctus Thomas illud quod convenit alicui per panici-
pationem, non esse de substantia eius: sed quod non
est eius substantia. Ista enim multum differunt. Dicitur
enim aliquid esse substantia alicuius, quando est tota es-
sentia eius et nihil aliud: sicut animal rationale est ho-
minis substantia, quia tota essentia hominis est animal
rationale; et albedo, si esset separata, esset ipsa albedinis
essentia. Ad hoc autem ut aliquid sit de substantia ali-
cuius, sufficit ut sit pars eius essentialis. Quod autem est
alicuius substantia et essentia, convenit illi secundum
omnem eius gradum, sicut animal rationale homini: quia
natura unius est natura alterius. Naturae autem, ut abso-
lute significatur, convenit omnis perfectio illius naturae.
Et sic, si esse esset substantia et essentia creaturae, opor·-
teret ut haberet creatura omnem modum et perfectionem
essendi. Quod cum non sit, oportet dicere quod esse non
est essentia creaturae. Patet ergo obiectionem inductam
non esse contra intentum litterae.

3. Sed contra hanc responsionem, inquantum dicit quod
esse non convenit creaturae secundum eius essentiam sed
tantum secundum participationem, dubitatur. Huius enim
oppositum videtur dicere Sanctus Thomas Prima, q. L,
a. 5. Nam ibi ait quod esse secundum se competit formae.
Cum ergo in substantiis separatis forma sit essentia rei,
sequitur quod esse conveniat ipsis per earum essentiam.

Respondetur quod esse convenire formae per se dupli-
citer intelligi potest: uno modo, essentialiter3 alio modo,

‘ Num. viu.

