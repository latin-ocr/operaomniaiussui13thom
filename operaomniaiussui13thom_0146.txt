⁸ Cf. n. ν.

” Cap. xm, Com·
ment. n. vm.

72 SUMMA CONTRA GENTILES, CAP. XXIII.

quia aliquid producat, sed quia est illud quo agens facit
aliquid esse actu: albedo enim non facit album aliquid
producendo, sed est illud quo albefaciens facit aliquid actu
album esse.

111. Circa illam propositionem, Idem secundum idem non
facit seipsum in actu, sed secundum aliud agit et secundum
aliud recipit, occurrit dubium ex duplici capite. Primo
quia, licet videatur verum in compositis ex materia et
forma, in quibus exemplificat Sanctus Thomas, non vi-
detur tamen universaliter verum. Nam in substantia sepa-
rata propria accidentia causantur ab eius essentia et in ea
recipiuntur; similiter intellectus et voluntas causantur ab
essentia animae intellectivae et recipiuntur in ea; et tamen
non secundum aliud et aliud, cum sint substantiae simplices
non habentes aliquam diversitatem partium. Ergo etc.

Secundo *, quia intellectus per se causat actum intelli-
gendi et ipsum recipit, similiter voluntas actum volendi:
cum sint operationes immanentes. Ergo etc.

IV. Ad primum horum dicitur primo, quod utique in
omnibus quae causant aliquid in seipsis, oportet esse di-
versitatem actus et potentiae. Quia si esset tantum actus,
non posset habere rationem susceptivi: cum omne susce-
ptivum accipiat aliquod esse actu a forma quam suscipit.
Si autem esset tantum potentia, non posset habere ra-
tionem agentis.

Dicitur secundo, quod ista diversitas non est accipienda
codem modo in omnibus, sed secundum varietatem na—
turarum variatur. Nam in compositis ex materia et forma
ipsa materia est ratio suscipiendi, sed forma¹ est ratio agendi.
In substantiis autem simplicibus ipsa essentia est ratio re-
cipiendi, eo quod comparetur ad esse sicut potentia ad
actum; ipsum autem esse est ratio agendi, quia unum-
quodque agit inquantum est in actu; non quidem quod
esse sit principium formale productivum propriorum acci-
dentium, sed quia est conditio ipsius essentiae inquantum
producit illa accidentia, nihil enim agit nisi sit in actu.
Dicitur ergo quod etiam in substantiis separatis et in anima
aliud est quo suscipit et aliud quo agit, quia unum est
essentia, aliud vero esse. Et sicin aliis oportet esse com-
positionem essentiae et esse, quae in Deo reperiri non
potest.

2. Sed remanet adhuc dubium. Nam, etiam re non
existente in actu, propria passio consequitur essentiam rei:
cum propositio in qua praedicatur passio de subiecto, sit
sempiternae veritatis. Ergo esse actu non est conditio
essentiae inquantum agit.

Respondetur quod, re non existente, passio non con-
sequitur essentiam in esse reali, sed in esse intelligibili
tantum, ex quo habetur ut propositio semper sit vera in
qua passio de subiecto praedicatur.

Responderi secundo potest quod propositio Sancti Tho-
mae intelligenda est de alietate rationis, non autem de
alietate reali. Quod enim agit in se, secundum aliam ratio-
nem agit et secundum aliam rationem suscipit: agit enim
secundum quod est in actu, patitur autem secundum quod
est in potentia. Sed quia in compositis per aliud realiter
res est in actu et per aliud in potentia, ideo in illis agere
et recipere reducuntur in duo principia realiter distincta.
In simplicibus autem, quia per idem res est in actu essen—
tiali et in potentia ad esse, inquantum ipsa essentia et est
actus quidam in se et est potentia respectu esse, ideo
principium producendi propria accidentia et principium
ea recipiendi ratione tantum distinguuntur. Sed tamen,
quia oportet ipsam essentiam realiter esse potentiam re-
spectu esse, sicut realiter est actus secundum se, ideo
oportet ut omne tale quod est causa propriorum acci-
dentium in se, sit compositum ad minus compositione ex
esse et essentia. Non est autem inconveniens ut idem se-
cundum rem sit principium producendi et suscipiendi idem
accidens, quando non est principium productivum per
actionem mediam, sed tantum per naturalem resultantium
unius ex alio, ut in superioribus est ostensum* de mente
Sancti Thomae, Prima, q. Lxxvn, a. 6, ad 3, dummodo ali-

quo modo habeat rationem actus et aliquo modo rationem
potentiae.

V. Ad secundum dubium ⁴* dicitur quod nec intellectus ’ Num. ἠ

nec voluntas per idem omnino agit et patitur, sed per aliud
et aliud. Sicut enim in corporalibus materia est ratio reci-
piendi, forma vero est ratio agendi, ita proportionaliter in
intellectu est et voluntate. In intellectu enim id quod causat
in actu intellectionem‚ est intellectus specie intelligibili in-
formatus, et ipsa species intelligibilis est sibi ‚ratio causandi3
ipsa autem potentia est ratio recipiendi. ln voluntate autem
voluntas volens finem est id quod causat volitionem eorum
quae sunt ad finem, et volitio finis est sibi ratio agendi;
ipsa autem potentia voluntatis est sibi ratio recipiendi.

Advertendum tamen quod aliter sehabet materia in
rebus corporalibus ad hoc quod est reeipere propria acci-
dentia compositi: et aliter potentia intellectus et voluntatis
ad recipiendum actum. In illis enim materia est ratio reci-
piendi, non tamen talia accidentia in sola materia reci-
piuntur, sed in composito. In actione autem intellectus et
voluntatis sic ipsa potentia est ratio reeipiendi quod ipsa
sola recipit: intellectio enim in solo intellectu recipitur,
et volitio in sola voluntate. Ratio autem diversitatis est
quia materia, cum sit simpliciter pura potentia, non est
immediate receptiva formae accidentalis, sed omnia acciss
dentia sunt compositi: intellectus autem et voluntati, licet
sint potentiae passivae, non sunt tamen purae potentiae,⁴
sed actus quidam; ideo possunt immediate et per se aliorum
accidentium subiecta esse.

2. Sed ista responsio, quantum ad voluntatem, non vi·
detur plene satisfacere. Etsi enim in volendo ea quae sunt
ad finem assignetur aliquid quod est ratio agendi et nli:
quid quod est receptivum, in ipsa tamen volitione θιὼ
non apparet quid sit ratio agendi distinctum a ratione su-
scipiendi, sed ipsa nuda voluntas videtur et causare illum
actum et recipere.

Ad hoc dubium faciliter responderi potest secundum
eos qui tenent voluntatem esse agens partiale volitionis,
et simul cum ipsa concurrere obiectum apprehensum per
intellectum tanquam aliam causam partialem. Diceretur
enim quod voluntas nuda et sola non est causa volitionis
finis, sed aggregatum ex voluntate et ipso fine per intel-
lectum apprehenso: receptivum autem eius volitionis est
sola potentia voluntatis.

Secundum eos autem qui dicunt obiectum non con-
currere active ad volitionem, sed tantum per modum finis
et formae, difficilius est respondere. Dicunt enim quidm
quod ad finis volitionem movetur voluntas a Deo, ita quod
ad talem volitionem voluntas mere passive se habet. — Sed
istud mihi non videtur verum. Quia velle nominat actionem
immanentem in operante: ideo oportet ut idem sit aliquo
modo agens volitionem et recipiens. Et etiam quia non
dicitur voluntas velle nisi per actim a se elicitum: simt
nec intellectus intelligere nisi per actum a se productum.

Propter quod mihi magis, praedictam opinionem se-
quendo, videretur dicendum: aut quod in voluntate aliqua
naturalis forma sit quae sit sibi ratio naturaliter volendi.
finem, sicut in intellectu est naturalis habitus principiorum;
et sic totale principium volitionis productivum sit voluntas
cum illa forma, receptivum autem sit voluntas: et sic di·
citur voluntas moveri a Deo ad volitionem finis inquantum
indidit sibi Deus formam per quam naturaliter movetur
ad finem, sicut intellectui possibili primorum principiorum
indidit habitum — aut quod Deus, movendo voluntatem
ad volitionem finis. est agens principale et agens quod,
ipsa autem voluntas est id quo Deus ipsam volitionem
causat3 sicut generans est id quod movet grave, forma
autem gravis est id quo movet. Modo, non est inconve-
niens ut idern sit activum alicuius actus et receptivum
eius quando non est activum principale. sed quo agens
agit, se tenens ex parte eius quod movetur: tunc enim
idem potest esse forma per quam agens agit inquantum
in ipso est virtus agentis principalis, et potest esse id quo
patiens patitur inquantum est potentia mobilis.

VI. Tertio. In Deo nulla est potentia. Ergo nullum acei-
dens. — Probatur consequentia. Quia omne subiectum com-
paratur ad accidens sicut potentia ad actum dantem esse
accidentale.

