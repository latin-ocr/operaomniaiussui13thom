 

⁸ Cf. 11 Seu„
1¹· ιιις ata

m 1 Sena,

‘⁸ ef. 1 P. ηιμ,
ω 3; rv’sm„
«λιιι, . ι, a. ι,

’ΜΛ ³-

 

SUMMA CONTRA GENTILES, LIB. II, CAP.XX1.

causare singularem non in aliquo. Et sic patet quod, quarn-
vis non causaret ipsam naturam angeli simpliciter et ab·
solute, ipsa praeexisteret in angelo producente, non pro-
ducta ab ipso angelo, sed a Deo: ipsam tamen naturam
singularem huius angeli per creationem produceret, pro-
ducendo non ex aliquo subiecto.

Respondetur quod utique illa conditionalis est vera:
sed et haec etiarn est vera, Si angelus produceret alium
angelum sibi similem, produceret naturam in aliquo prae-
supposito. Utrumque enim consequens sequitur ex illo
antecedente. inquantum enim angeli natura non est in
aliquo recepta, sequitur· quod non produceretur in aliquo
praesupposito. inquantum vero esse angeli est esse cau-
satum, sequitur quod produceretur in aliquo praesuppo—
sito. Et ideo antecedens est impossibile: quia propositio
ad quam sequuntur propositiones contradictoriae, est im-
possibilis.

3. Advertendum autem quod non inquit Sanctus Thomas
absolute habens aliquam naturam, sed, habens esse cau-
satum secundum naturam, non esse causam illius naturae
simpliciter. Quia si aliquid haberet naturam non secundum
esse causatum, sicut Deus habet sapientiam et essendi na-
tumnkposset nihilominus esse causa illius naturae sim-
pliciter secundum quod est causata, et non esset sui ipsius
causa: eo quod natura non habeat in ipso esse causatum.
Habeas autem esse causatum in natura non potest esse
simpliciter illius naturae causa ut est causata: quia sic
causans causaret seipsum, eo quod habeat et ipsum na-
turam causatam,

XV. Octavo. Omne agens finitum praesupponit ad suam
actionem hoc unde causatum suum individualiter subsistit.
Ergo nullum tale creat: sed tantum agens infinitum, cuius
esse comprehendit omnis entis similitudinem. ὲ- Conse-
quentia clara est. - Antecedens vero probatur. Cuiuscum-
que actus determinatur ad genus et ad speciem et acci-
dens, eius virtutem oportet esse determinatam ad effectus
similes agenti inquantum huiusmodi, idest, quantum ad
formam secundum quam agit. Sed nihil habens esse de-
terminatum potest esse simile effectui eiusdem generis vel
speciei secundum quod est hoc aliquid, sed tantum secun-
dum rationem generis vel speciei. Ergo non potest esse
per suam actionem causa alterius quantum ad hoc quod
subsistit ab aliis distinctum, sed tantum quantum ad hoc
quod habet genus aut speciem. Ergo praesupponit ad suam
actionem hoc unde causatum individualiter subsistit. Maior
probatur: tum quia modus actionis est secundum modum
formae secundum quam agens est in actu; tum quia omne
agens agit sibi simile. Minor etiam probatur: quia unum-
quodque secundum quod est hoc aliquid, est ab alio di-
stinctum.

2. Sed ad hanc rationem posset aliquis dicere quod
antecedens est falsum: et ad probationem, negare ultimam
consequentiam. Quamvis enim agens non assimiletur effe-
ctui quantum ad id per quod est hoc aliquid, quia per
illud individuum non convenit cum aliis, immo ab omnibus
aliis distinguitur; non tamen agens praesupponit aliquid
suae actioni per quod suus effectus individuetur. Tum
quia, secundum Scotum ’ζ individuatur unumquodque per
suam haecceitatem.- quae non praesupponitur rei, sed est
modus intrinsecus concomitans rem. - Tum quia res im-
materialis seipsa est individua, secundum doctrinam Sancti
Thomae ’ἦ Et sic suae productioni non oportet aliquid
praesupponere per quod individuetur.

3. Ad huius evidentiam, considerandum est quod, sicut
in individuis eiusdem generis et speciei inter quae est cau-
salitas secundum naturam, quia in ratione generis et speciei
non distinguuntur sed sunt similia, unum potest esse causa
alterius secundum naturam generis et speciei, eo quod
oportet agens et effectum similia esse3 ita cum, inquantum
sunt individua subsistentia, non sint unum et similia sed
sint distincta, id per quod unum ab alio distinguitur in-
dividualiter et in se subsistit, ab altero causatum esse non
potest. Alioquin per idem conveniret formaliter cum altero
et ab ipso formaliter distingueretur. Oportet enim effectum
cum causa convenire quantum ad id secundum quod cau-

319

satur. Ideo, si etiam secundum illud distingueretur ab ipso,
per idem conveniret cum ipso et ab ipso distingueretur.

Propterea prima responsio, secundum mentem Scoti,
non tollit rationis efficaciam. Si enim haecceitas conse-
quitur rem, causat omnem eius modum intrinsecum. Sed
per rem ab aliquo causatam, ut sic, non potest effectus
ab illo distingui. Ergo per ipsam haecceitatem non potest
effectus distingui a causa: sed magis cum causa convenit,
propter similitudinem quam oportet esse inter causam et
effectum. Ergo, si debet effectus conveniens cum causa
in ratione generis vel speciei a causa individualiter distin-
gui, oportet esse aliquid non causatum a tali causa prae-
suppositum actioni, in quo natura generis et speciei indi-
viduetur, et effectus individualiter subsistat, ab omnibusque
distinguatur.

Secunda quoque instantia, ex doctrina Sancti Thomae,
non impedit. Verum est enim quod nihil determinatum
ad genus et speciem potest producere effectum nisi aliquo
praesupposito per quod natura generis et speciei indivi-
duetur: alioquin non esset unde effectus a causa distingui
posset sub eodem genere aut sub eadem specie, ut de-
ductum est contra Scotum. Sed ubi natura ex se est in-
dividua et haec, non possunt esse plura individua quorum
unum alterum producat: natura enim individua pluribus
non communicatur. Ideo illa instantia non est contra pro-
positum. Quod si poneretur unum individuum immateriale
producere aliud individuum speciei, oporteret dicere quod
ipsa natura non esset ex se individua, sed esset aliquid
per quod individuaretur. Quod sane necesse esset prae—
supponi actioni alterius individui productivae. Ex quibus
sequitur quod dicta positio Sancti Thomae magis confirmat
propositum quam destruat. Si enim talis natura est ex se
individua, et'propter hoc non possunt esse in ipsa plura
individua, signum est quod, ubi unum individuum aliud
individuum eiusdem speciei producit, oportet ibi naturam
non esse ex se individuam, sed esse aliquid aliud in quo
individuetur, praesuppositum actioni producentis sibi si-
mile secundum speciem.

XVI. Nono. Cum aliquid fit ex omnino non ente, fit
per se. Ergo oportet ut producatur ab eo quod est causa
essendi per se. Ergo solus Deus facit ens ex non ente
omnino. Ergo ipsius solius est creare.

Ad evidentiam antecedentis notat Sanctus Thomas quod,
cum omne quod fit ad hoc fiat ut sit, si aliquid fiat quod
prius fuerit, illud dicitur non per se sed per accidens fieri;
si vero prius non fuit, dicitur fieri per se; ut, si ex albo
fiat nigrum, fit nigrum quidem per se, coloratum vero
per accidens, quia prius erat. Similiter, si fiat aliquod ens,
puta homo, fit quidem homo per se, quia ex non homine;
ens autem fit per accidens, quia non fit ex non ente sim-
pliciter, sed ex non ente hoc, scilicet ex non homine. Et
sic patet quod tunc tantum fit ens per se quando fit ex
omnino non ente.

Prima vero consequentia probatur. Quia oportet effe-
ctus in causas proportionaliter reduci. - Secunda etiam
probatur. Quia solus Deus est causa entis inquantum ens:
alia vero sunt causa entis per accidens.

2. Sed videtur ista ratio, si aliquid concludat, probare
hoc solum, quod solus Deus universitatem entium creat,
eo quod ipse solus faciat ens cum prius nullum omnino
ens creatum fuerit: non autem probat quod hanc rem par-
ticularem, puta muscam, solus Deus possit creare. Dice-
retur enim quod aliqua creatura, producendo Sortem, pro-
ducit ipsum quantum ad omnia quae sunt ipsius: et sic
producit hoc ens ex non ente omnino, licet aliquod aliud
ens praeexistat. Non enim, ad hoc ut aliquid particulare
creetur, oportet ut fiat ens ita quod nullum ens omnino
praefuerit: sed sufficit quod non praefuerit aliquid eius
quod fit. Unde negari poterit omnia alia a Deo esse causas
essendi per accidens tantum. Immo aliqua causa est causa
essendi per se, quia facit ens quod omnino non praeexistit,
licet aliquod aliud ens praeexistat: sieut, cum ex hoc nigro
fit hoc album, dicitur fieri hoc album per se, quia hoc
album quod fit. non erat, licet aliquod aliud album esset.
Et similiter Deum dicimus hanc animam intellectivam

