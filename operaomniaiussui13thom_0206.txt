· Num. ιν, Atto-
rum.

’ De Ver-it„ xxu,
ης cf. supra n.
iv.

· Num. ιιι.

132

causam, non tantum quae esset ratio agendi, sed quae esset
agens, ponere. ld ergo quod est causa substantiae actus
per modum efficientis, est etiam causa speciei effective:
sed causa formalis, a qua est species, est id quod est ratio
ut sit talis actus. Sicut causa motus sursum, et quantum
ad substantiam et quantum ad speciem motus, per modum
efficientis est movens ipsum, qui non causat motum inde-
terminatum, sed specificatum: causa autern formalis, a qua
formaliter est motus sursum, est ipse terminus motus, ita
quod movens ideo causat motum sic specificatum, quia
movet mobile ad locum sursum. Similiter ergo motus ap—
petitus circa finem non oportet quaerere, quantum ad eius
specificationem, causam efficientem aliam ab ipso appetitu,
sed appetitus ipse est causa actus specificati: ratio autem
formalis, a qua formaliter habet ipse actus ut sit talis actus
et ipse appetitus ut actum sic specificatum producat, est
ipsum appetibile existens in appetente intelligibiliter. Sic
ergo in volitione finis appetibile movet appetitum quantum
ad specificationem actus, quia est ratio et forma unde for-
maliter habet quod actus eius sit talis: non autem effe-
ctive concurrit ad ipsum actum per modum elicientis ope-
rationem.

Ad hunc ergo sensum intendit Sanctus Thomas appe-
tibile movere voluntatem per modum finis, quantum ad
ipsius appetibilis et finis volitionem: quia videlicet est
forma a qua talis volitio specificatur.

VI. Ad evidentiam vero secundi dicti *, considerandum
est quod voluntas non tantum est proprii actus causa, sed
etiam motus extrinseci per quern finis acquiritur. Sed in
tali causalitate ipsa voluntas se habet sicut agens, finis
autem se habet sicut ratio agendi: sicut in calefactione
substantia ignis se habet ut calefaciens, calor autem sicut
ratio calefaciendi. Et quia voluntas nihil extrinsece causat
nisi mediante actu volendi, ideo, dum causat motum or-
dinatum ad finis assecutionem, causat etiam in se volitio-
nem ipsius motus, qua mediante causat motum. 1deo‚ sicut
finis est voluntati ratio causandi motum, inquantum non
causat motum nisi propter finis assecutionem; ita est ipsi
voluntati ratio causandi volitionem in se illius motus qui
ordinatur ad finem: ideo enim vult motum ipsum, quia
vult finem per ipsum acquirendum. Unde finis ut volitus
concurrit active, tanquam ratio agendi, ad volitionem eius
quod est ad finem: nam voluntas, ut actuata volitione
finis, elicit volitionem eius quod est ad finem.

Et sic quod in loco allegato ⁴* inquit Sanctus Thomas,

finem scilicet movere tanquam rationem movendi, intelli-

gitur respectu motus extrinseci et volitionis ipsius motus
ad finem ordinati, non autem respectu volitionis ipsius
finis. Et hoc est movere per modum finis respectu eorum
quae sunt ad finem.

Sic ergo conceditur quod aliquo modo finis movet vo-
luntatem formaliter tantum, aliquo vero modo effective.

VII. Ad rationes autem primae opinionis *, inquantum
videntur esse contra primum dictum, respondetur. Ad pri-
mam enim dicitur quod Aristoteles non aequivocavit de
movente, sed artificiose, ex eo quod ostendit oportere
primum movens esse omnino immobile, ostendit quod
etiam movet per modum finis, tanquam scilicet ratio mo-
vendi et agendi: quia, cum omne movens quod non est
finis, moveat propter finem alium a se, et sic moveatur
ab alio motione finis ad ea quae sunt ad finem, oportet ut
illud quod omnino immobile est absolute moveat etiam
per modurn appetibilis et finis; hoc enim solum movens
est omnino immobile, quia ab alio non movetur ut sic.
Unde non intendit Aristoteles, ut ratio supponit, ostendere
primum motorem esse immobilem quia movet sicut appe-
tibile: sed e contrario, quia est omnino immobilis, ostendit
quod movet per modum appetibilis, cum appetibili in or-
dine motionis voluntariae conveniat ut sit movens immo-
bile; nam, si moveret tantum per modum efficientis et non
per modum finis, non esset immobile omnino, eo quod
finis moveat efficientem ad operandum propter ipsum
finem, tanquam scilicet id cuius gratia movet et agit.

Similiter in ΠΙ de Anima non committit aequivocatio-
nem. Quia, cum vellet ostendere animalia motu locali mo-

SUMMA CONTRA GENTILES, CAP. XLIV.

veri per appetitum, consideravit in ordine illo rationem
moventis et moti absolute, non autem rationem moventis
tantum effective aut tantum finaliter. Sic enim, cum finis
sit causa causarum, appetibile, quod movet in ratione finis,
habet rationem moventis immobilis; appetitus autem habet
rationem moventis et moti, eo quod moveat quidem effe-
ctive, sed moveatur motione finis.

Dicitur ulterius quod ratio concludit, si aliquid con-
cludit, quod finis aliquo modo effective movet voluntatem
quantum ad volitionem eorum quae sunt ad finem: non
autem quantum ad ipsam finis volitionem.

Ad secundam dicitur primo, quod commentator pro-
prie loquitur de fine per comparationem ad motum qui
ad finis acquisitionem ordinatur, ut ex eius processu ap-
paret. Sic enim finis, secundum quod est exn-a, causat
motum per modum finis, in quantum motus fit propter
ipsum acquirendum secundum esse qued habet extra ani-
mam: licet esse quod habet in anima sit conditio eius 'ut
sic movet. Secundum vero 'quod habet esse in anima,
causat motum per modum efficientis, inquantum voluntas
volens finem effective causat et volitionem motus ad finem
et ipsum motum.

Dicitur secundo, quod per comparationem ad finis de-
siderium, intelligitur improprie dictum Commentatoris, et
extenso vocabulo. Dicitur enim finis in anima, puta bal-
neum, efficere sui desiderium formaliter, quod est efficere
improprie, sicut dicimus quod calor facit ignem calidum,
non autem proprie effective.

Ad tertiam patet ex dictis ⁹. Nam ostensum est quod non
oportet aliam esse causam effectivam specificationis actus
praeter ipsam voluntatem, quae actum specificatum elicit.

Cum autem probatur quia tunc omnes actus essent
eiusdem speciei, negatur consequentia. Non sufficit enim
ad hoc ut actus sint eiusdem speciei, quod ab eadem causa
effectiva specificati producantur, sed etiam requiritur ut sit
eadem forma specificans: sicut motus sursum et deorsum
ab eodem motore producti specificati, non obstante quod
ab eodem motore producuntur, specifice distinguuntur,
quia diversos habent terminos, a quibus formaliter speci-
ficantur. Modo, non omnium actuum voluntatis est eadem
forma. Ideo non omnes sunt eiusdem speciei. Unde ipsa
voluntas effective specificat actus suos, quia ipsos suis
formis adaptat et commensurat, scilicet appetibilibus di-
versis: sicut et dans formam a qua res specificatur, dicitur
effective specificare. ipsum autem appetibile specificat per
modum formae extrinsecae.

Aa quartam dicitur primo. quod voluntas non e'st po-
tentia passiva respectu volitionis finis, si accipiatur passivum
ut respondet vere activo et efficienti, ut dicatur potentia
passiva in quam natum est obiectum aliquem actum ‘aut
formam producere. Si autem communius accipiatur pro
omni indeterminato quod natum est ab alio quomodo-
cumque determinari et reduci in actum, sic est potentia
passiva: sicut si diceremus quod ignis est potentia passiva
respectu caloris ipsum informantis. Et sic intelligit Sanctus
Thomas. Unde Ver-it„ ubi supra “, ad 3, seipsum sic expla-
nat, dicens quod ex eo quod voluntas est potentia passiva,
et per consequens habet moveri ab obiecto, nihil aliud
concluditur nisi quod intellectus movet voluntatem per
modum finis, quia bonum apprehensum isto modo movet.

Dicitur secund0, quod est proprie passiva respectu vo-
litionis eorum quae sunt adfinem. Et sic conceditur quod
effective movetur ab appetibili tanquam a ratione agendi,
modo superius* explicato.

Ad quintam dicitur quod de ratione verbi non est'cau·
sare amorem per modum efficientis, sed tantum per modum
formae specificantis. Etcum dicitur quod in divinis Verbum
producit Amorem per modum efficientis, dicitur quod hoc
non convenit sibi ut est verbum, sed ut est Verbum di-
vinum.

Cum autem instatur, quia subsistentia non variat genus
causalitatis: dicitur quod hoc est falsum de subsistentia
divina. Dicitur tamen quod hoc non est naturaliter notum,
scilicet quod Verbum divinum habeat modum causalitatis
efficientis, sed tantum fide tenetur. Et si argueretur ex

Ἦσαν-κύ·

· ef. nav.

· Numan.

