 

SUMMA CONTRA GENTILES, LIB. 11, CAP. LXXI.

quam forma. Ergo praecedunt in essendo. — Patent istae
consequentiae: quia in utraque oppositum consequentis
repugnat antecedenti. ,

V. Ad evidentiam primi dubii, duo sunt attendenda.
Primum est quod, cum inter dispositiones ad formam quae
simul cum forma remanent, et ipsam formam, non sit
ordo durationis, sed simul in eodem instanti in materia
introducantur3 non est quaerenda inter illa prioritas et
posterioritas temporis, quid videlicet illorum in priori tem-
pore adveniat materiae et quid in posteriori3 sed est tan—
tum investiganda inter illa prioritas secundum naturam,
et videndum quid illorum prius natura materiae adveniat,
tanquam videlicet ab altero in materia praesuppositum.

Secundum est, ex doctrina Sancti Thomae in Prima
Parte, quaestione et articulo allegam, ad 1, et de Spiritua-
libus, a. 3, ad 20, et in Qu. de Anima, a. 9, quod, cum
forma perfectior contineat virtute quicquid est aliarum for-
marum inferiorum, unaque perficiat materiam secundum
diuersos gradus perfectionis, praeintelligimus materiam
esse prius perfectam secundum inferiorem gradum et se-
cundum accidentia illum gradum consequentia, quam se-
cundum perfectiorem et superiorem gradum. Verbi gratia,
qumanima dat esse corporeum et esse animatum, prius
intelligimus ipsam dare materiae esse corporeum cum ac-
cidentibus corporeitatis‚ quam dare esse animatum. Quo
fit ut dupliciter animam considerare possimus: uno modo,
absolute et quantum ad omnem eius effectum, conve-
nientem scilicet sibi et inquantum est anima et inquan-
tum virtute continet gradus inferiorum formarum3 alio
nodo, quantum ad ulteriorem tantum et perfectiorem ef-
fectum, quem scilicet facit inquantum est anima. Si con-
cideretur absolute et quantum ad totalem eius effectum,
aie nihil praecedit in materia formam substantialem: quia
prim oportet intelligere materiam esse actu simpliciter et
absolute, quod fit per formam substantialem dantem esse
simpliciter, quam esse actu tale, quod fit per formam ac-
cidentalem. Si autem consideretur quantum ad ulterio-
rem et perfectiorem effectum, sic dispositiones accidentales
consequentes gradum inferiorern praecedunt ordine gene-
rationis in materia formam substantialem: sicut et prae-
intelligimus formam dare prius gradum imperfectiorem
quam perfectiorem, eo quod natura ab imperfecto ad per-
fectum procedat.

Ad dubium ergo dicitur quod ea quae dicit Sanctus
Thomas Prima Parte, non contradicunt iis quae hic di-
cuntur. Quia ibi loquitur de anima, et universaliter de
forma substantiali, quantum ad totalem eius effectum.
Cum enirn materia secundum se sit in potentia ad esse
substantiale corporale, et non oporteat ut ad formam sub-
stantialem corpoream aut ad esse substantiale per alia ac-
cidentia disponatur, inter materiam et formam, ut dat infi-
mum gradum essendi, non oportet accidentia disponentia
mediare. — Hoc autem in loco loquitur Sanctus Thomas
de anima et forma substantiali inquantum dat ulteriorem
et perfectiorem gradum. Nam si materia secundum se non
sit disposita ut sit proprium perfectibile alicuius formae
ut est talis forma, sed indiget accidentibus ipsam illi formae
appropriantibus‚ oportet secundum ordinem generationis
praeintelligere in materia illa accidentia antequam forma,
ut est talis forma, advenire materiae intelligatur: quoniam
natura prius materiam disponit quam formam introducat.
Et sic, cum materia indigeat dispositionibus accidentalibus
ad gradum perfectiorem animae, oportet in materia prae-
intelligere dispositiones corporis antequam forma secun-
dum illum gradum corpori advenire intelligatur.

VI. Ad evidentiam secundi dubii ἕ, oportet intelligere
quid per ordinem secundum viam generationis intelligatur,
et tunc ad dubium planior et clarior apparebit responsio.
Sciendum ergo quod, cum natura propter finem operetur,
sicut et intellectus, ut dicitur 11 Physicorum *‚ in operibus
naturae duplex ordo considerari potest: unus secundum
naturae intentionem; alius secundum executionem eorum
quae intendit. Primus dicitur ordo perfectionis et inten-
tionis naturae: et dicitur etiam ordo secundum rationem
causae formalis aut finalis aut efficientis, quia finis, quod

455

est primum intentum a natura, coincidit in idem numero
curn forma effectus, cum agente vero in idem specie. Se-
cundus ordo dicitur ordo generationis, secundum quod
natura ordine quodam suos effectus producit ac generat:
dicitur etiam ordo temporis, quia, cum agens naturale in
tempore operetur, prius ternpore unum quam alterum pro-
ducit; et quia ista executio fit secundum quod aliquid edu-
citur de potentia in actum, et materia est prima potentia,
ideo iste ordo dicitur ordo secundum rationem causae
materialis.

Secundum istum duplicem naturae ordinem, diversi-
mode aliquid dicitur prius et posterius. Quia enirn secun-
dum unamquamque causam illud est prius quod est illi
causae propinquius, ideo in via intentionis naturae, qui
est ordo secundum rationem causae finalis, formalis et
agentis, illud est prius quod est formae et fini propin-
quius, agentique similius. Unde secundum hunc ordinem,
ipsum agens est prius effectu; ipse finis est prior iis quae
sunt ad finem3 ipsa forma et actus est prior quam po-
tentia; et quanto aliquid magis accedit ad similitudinem
agentis, aut etiam magis appropinquat fini et formae quae
est terminus generationis, tanto est prius. Et quia tanto
aliquid est perfectius quanto magis ad finem et ad si-
militudinem agentis appropinquat, ideo secundum hunc
ordinem perfectum est prius imperfecto. — ln via autem
generationis, qui est ordo secundum rationem causae ma—
terialis, potentia est prior actu, et imperfectum est prius
per-fecto: quia quanto aliquid est imperfectius, tanto magis
materiae conditionibus appropinquat.

Advertendum autem quod apud Sanctum Thomam
quandoque ordo generationis distinguitur contra ordinem
naturae, ut habetur in QQ. de Malo, q. iv, a. 3: aliquando
vero sub ordine naturae continetur, ut in Prima Parte,
q. cxxxv, a. 3, ad ι. Ordo enirn naturae dupliciter accipi
potest. Uno modo, ut distinguitur contra ordinem secun—
dum apprehensionem intellectus tantum: et sic continet
sub se ordinem generationis, cum sit ordo extra intelle-
ctum. Alio modo, ut accipitur secundum rationem causae
formalis: et sic dividitur contra ordinem generationis.
Cum enim forma sit magis natura quam materia, con-
venientius dicitur actus prior natura quam potentia, ut
dicitur Quolibet V, q. x, a. 1 *z et sic ordo qui est secun-
dum formam, retinuit sibi nomen ordinis naturae ; ordo
autem qui est secundum materiam, sortitus est nomen
ordinis generationis et temporis.

2. Ad dubium ergo dicitur quod per ordinem in es-
sendo intelligit Sanctus Thomas ordinem naturae secun-
dum genus causae efficientis et formalis absolute: quia
esse convenit rei productae et propter formam et propter
efficiens. Et sic accidentia quae sunt dispositiones mate-
riae ad formam substantialem ut dat perfectiorem actum,
cum sequantur esse formae in materia absolute, tanquam
accidentia consequentia compositum ex materia et forma
dante esse secundum inferiorem gradum, sunt posteriora
in essendo ipsa forma substantiali. Sic enim comparantur
ad formam sicut effectus ad causam: effectus autem, ut
sic, est posterior sua causa in essendo secundum ordi-
nem naturae et causalitatis; omnis enim effectus praesup-
ponit suam causam esse, etiam si sit cum ipsa simul tem-
pore. - Secundum autem ordinem in via generationis, qui
est ordo secundum rationem causae materialis, eadem ac-
cidentia praecedunt ipsam formam in materia ut dat ul-
teriorem et perfectiorem gradum. Cum enim sint dispo-
sitiones materiae ut receptiva est formae secundum illum
gradum ulteriorem, pertinent ad genus causae materialis:
et sic praecedunt formam, sicut potentia praecedit actum
et imperfectum praecedit perfectum. Unde, licet simulcum
forma in materia introducantur, praeintelliguntur tamen,
ut sic, prius materiae inesse quam forma uniatur mate-
riae secundum illum gradum ad quem suscipiendum in-
telliguntur disponere.

Sic ergo patet quod nulla est contradictio in verbis
Sancti Thomae, cum inquit illas dispositiones praecedere
formam in via generationis, et tamen esse posteriores in
essendo.

· Al. Quodi. v,
art. ¹9·

