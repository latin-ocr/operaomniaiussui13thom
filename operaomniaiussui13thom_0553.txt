 

 

Ξ ” Εἰ. num. ιιι.
ε

SUMMA CONTRA GENTILES, LIB. ΙΙ, CAP. LXXV.

magister causat scientiam in discipulo non per modum
agentis naturaliter reducentis materiam de potentia in
actum suae formae, sed per modum artis. Unde et ad hoc
datur ab Aristotele ars demonstrativa: demonstratio enim
est syllogismus faciens scire.

Dicitur secundo, ad maiorem declarationem responsio—
nis, quod, curn duplex sit ars, una scilicet in cuius materia
nullum est principium agens ad effectum artis producen-
dum, ut ars aedificativa3 alia in cuius materia est princi-
pium productivum effectus artis, sicut medicativa: cum
dictum est magistrum causare scientiam per modum artis,
accipitur ars secundo modo, non autem primo modo. Quia
in eo qui docetur est principium activum ad scientiam,
scilicet intellectus et prima principia quae naturaliter intelli-
guntur ’ς et ideo, sicut medicus sanando est minister natu-
rae, ita magister docet ministerium exhibendo ‚· Deus autem
interius operando, quia videlicet Deus est causa naturalis
luminis intellectus, quo homo in seipso scientiam causat.

Dicitur tertio, quod haec ratio non est ad propositum
secundum ipsius Commentatoris positionem. Quia, cum
ipse ponat habitum scientiarum in intellectu passivo, unitas
intellectus possibilis nihil facit ad unitatem numeralem
scientiae magistri et discipuli: cum intellectum passivum
constet non esse eundem in diversis. Sed (supple) opor-
teret concludere esse unum intellectum passivum in omni—
bus. Quod nihil ad propositum pertinet.

XI. Circa differentiam inter agens naturale et artem
positam a Sancto Thoma, intelligendum quod ista diffe-
rentia dupliciter accipi potest. Uno modo, quantum ad
modum agendi: quia scilicet agens naturale agit natura-
liter, idest ex inclinatione propriae formae naturalis; agens
’vero per artem agit a proposito. Et hic proprie est intel-
lectus a Sancto Thoma intentus. Ex hoc enim optime
patet quod magister non agit modo rerum materialium,
qnae naturaliter agunt, ut ratio deducebat. - Alio modo
accipi potest quantum ad formam productam: quasi vide-
licet agens naturale agat producendo formam similem for-
mae agentis, reducendo materiam de potentia in actum
suae formam non autem agens artificiale. Et sic non ac-
cipit hoc loco Sanctus Thomas differentiam positam.

2. Sed tamen, licet, si diligenter verba et propositum
eius consideretur, primus tantum sensus huius differentiae
sit ab eo intentus·, quia tamen aliquis posset existimare
etiam secundu'm sensum esse ab ipso intentum, propter
a‘liqum eius veritatem ad eius evidentiam considerandum
quod ista differentia, ad hunc secundum sensum. habet
quidem veritatem, loquendo de forma quantum ad eundem
modum essendi, - agens enim naturale producit formam
similem suae formae et quantum ad ipsam rationem for-
mae, et quantum ad eundem modum essendi, praesertim
agens univocum: agens autem artificiale, licet producat for-
mam similem suae formae secundum ipsam formae ratio-
nem, non tamen secundum eundem modum essendi, ut
dicitur Prima, q. xv, i, et Potentia, q. vn, 1, ad 8; cum
forma producta habeat esse materiale extra intellectum, in
intellectu autem habeat esse immateriale et intelligibile -
non mmen habet veritatem universaliter de forma quan-
tum ad ipsam rationem formae. Nam non est verum de
agente artificiali in euius materia nullum est principium
activum, quod non educat materiam in actum suae formae
perv quam agit: cum videamus domificatorem in materiam
introducere formam domus in materia eiusdem rationis
cum domo existente in eius intellectu, licet non eiusdem
modi essendi. Est autem verum de artifice in· cuius materia
est principium agens ad effectum artis producendum. Hoc
enim commune omni est actioni, quod effectus assimi-
latur suae causae principali quantum ad formam, non
autem oportet ut assimiletur instrumento aut ministro: eo
quod agens principale agat per virtutem suae formae, non
autem agens instrumentum, ut dicitur Tertia, q. Lm, ι, et
Malo, q. tv, 1, ad 15 et 16. Et ideo agens principale agendo
educit materiam de potentia ad actum suae formae: agens
autem instrumentale, ut sic, non educit materiam ad actum
propriae formae, sed cooperatur agenti principali ad in-
ductionem formae illius in materiam. Cum ergo et ars in

 

479

cuius materia non est principium activum ad effectum artis
producendum, habeat rationem principalis agentis, sicut et
agens naturale; ideo, sicut agens naturale agit ad simili-
tudinem suae formae in materia producendam, ita et talis
artifex. Et ideo Sanctus Thomas, in QQ. de Ver-itate, q. Χῖ,
a. 1, universaliter et absque distinctione inquit quod quando
aliquid praeexistit in potentia passiva tantum, tunc agens
extrinsecum est quod educit principaliter de potentia in
actum. Ars autem in cuius materia est principium activum
ad effectum artis producendum, cum comparetur ad illud
principium quod est in materia sicut instrumentum et sieut
minister ad principale agens, non educit materiam de po-
tentia in actum ipsius artis, sed ministerialiter operatur ad
hoc ut explicetur in actu quod virtute in principali agente
continetur: sicut ars medicativa ministra est ad boc ut in
corpus introducatur sanitas, quae continetur virtualiter in
virtute sanativa in animali existente. Et similiter magister
per suam scientiam non agit ad introductionem suae scien-
tiae in discipulum: sed est minister ad hoc· quod scientiam
quae virtute continetur in intellectu discipuliet principiis
ab eo naturaliter notis, ipse in seipso causet. Et ideo pro—
ponit sibi propositiones et ordinem propositionum tanquam
instrumenta quibus in seipso habitum scientiae causare
possit; proponit etiam exempla, quibus possit formare
phantasmata necessaria ad intelligendum.

3. Sed occurrit dubium. Nam scientia discipuli de uno
scibili est eiusdem speciei cum scientia magistri de eodem
scibili. Unde in de Veritate, ubi supra, a. 1, ad 6, dicitur
quod per doctrinam fit in discipulo scientia similis ei quae
est in magistro educta de potentia in actum. Ergo magi-
ster, docendo illam scientiam, educit discipulum de potentia
in actum suae formae. Non enim alia ratione dicitur ignis
educere materiam de potentia in actum suae formae, nisi
quia in materia producit formam eiusdem speciei cum
forma quam habet.

Respondetur quod agens educere materiam de potentia
in actum propriae formae, contingit dupliciter. Uno modo,
quia forma sua est principium activum formale quo for-
mam producit in materia similem suae formae, ipsam for-
mam attingendo sua actione. Alio. modo, quia ministrat
alicui instrumenta quibus illud producat formam similem
formae ipsius ministrantis: seu quocumque modo iuvat
aliud ad productionem illius formae, ipsum tamen sua
actione non attingit formam. Magister ergo non educit
materiam, sive intellectum discipuli, in actum propriae
formae et propriae scientiae primo modo, cum scientia,
inquantum huiusmodi, non habeat rationem causae, ut di-
citur ISent.‚ d. xxxvm, a. 1, et Prima, q. cxvn, 1, ad 2: sed
secundo modo tantum, inquantum per scientiam novit
magister quas propositiones, quas demonstrationes, quaeve
exempla debeat discipulo proponere, quibus iuvari possit
ad causandam scientiam in seipso. Et ideo docens non
dicitur educere discipulum de potentia in actum suae for-
mae nisi secundo modo: sicut, si homo calidus iuvaret ad
introductionem caloris in ligno illi ignem approximando,
diceretur causare ministerialiter calorem eiusdem speciei
cum calore quemhabet, tamen calor suus non esset prin-

cipium formale quo lignum calefaceret. ·- Propositio autem '

Sancti Thomae ἥ intelligenda est primo modo, non autem
secundo modo. Ideo ratio non sequitur.

4. Differentia ergo illa posita inter agens naturale et
artificiale iuxta secundam interpretationem ἦ scilicet quod
agens naturale educit materiam de potentia in actum suae
formae, non autem agens artificiale, est universaliter vera
de forma quantum ad eundem essendi modum. Quantum
autem ad ipsam formae rationem, est vera comparando
agens naturale ad illud tantum agens artificiale in cuius
materia est principium activum ad productionem formae,
cuiusmodi agens est magister, de quo in proposito est
sermo: non autem universaliter comparando ad agens arti-
ficiale. — Veruntamen, ut diximus, prima interpretatio magis
est ad propositum Sancti Thomae.

XII. Circa illam propositionem, In eo qui docetur est
principium activum ad scientiam, scilicet intellectus et ea
quae naturaliter intelliguntur, scilicet prima principia θ,

'¹ Cf.num.x‚init.

” Cf. init. huius
parag.

'¹ Cf. num. x. Di-
citur secundo.

