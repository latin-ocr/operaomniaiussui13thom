, -.„ ,..- ¹

,ὁ υιμἫΨι ll '

SUMMA CONTRA GENTILES, LIB. ΙΙ, CAP. LXXXIX.

quentia. Dicitur enim quod illae dispositiones, ut prae-
cedunt animam inquantum dat esse rationale, fundantur
super composito ex materia et ipsa anima intellectiva ut
dat esse sensitivum. Et sic non oportet ponere aliam for-
mam praeter intellectivam in homine. — Ex iis poterunt
solvi multae instantiae a Capreolo adductae.

XII. Ad quartum respondetur negando consequentiam.
Sibi enim simile in specie homo generat inquantum virtus
seminis dispositive operatur ad ipsam ultimam formam, per
quam homo speciem sortitur.

Pro declaratione huius responsionis, attendendum est
quod, quia anima intellectiva est alterius conditionis a con-
ditione aliarum formarum quae sunt in materia, ideo alio
modo dicitur homo generare hominem, et alio modo aliud
animal sibi simile in specie generare. Nam quia animae
brutorum a materia secundum esse dependent, generans
in ipsis non solum est causa compositi, sed etiam formae,
ipsam de potentia materiae educendo. Quia vero anima
intellectiva non dependet a materia secundum esse, et de
illius potentia non educitur, homo generans non causat
animam intellectivam absolute, sed ipsam unit materiae,

'disponendovmateriam tali dispositione quae est necessitans

ad formam. Et quia ex tali unione animae cum materia
resultat ipsum totum quod est homo, ideo dicitur homo
hominem generare, et sibi simile in specie producere.

Sed advertendum hic, cum dicimus hominem gene-
rantem esse causam unionis animae cum materia, quod hoc
non est intelligendum quasi sit causa relationis unionis
animae ut ex parte animae se tenet, ipsam relationem at-
tingendo, relatio enim non est per se terminus actionis;
nec etiam quia sit causa esse substantialis in quo uniuntur
anima et corpus3 sed quia causat terminum relationis ani-
mae ad corpus, ad cuius termini, scilicet corporis, posi-
tionem, necesse est animam secundum suum esse uniri
corpori. Unde unio materiae ad formam quantum ad fun-
damentum relationis, est intrinsecus terminus generationis:
sed unio formae cum materia ex parte ipsius formae, et eius
esse, in quo fit unio, est generationis terminus extrinsecus.
4 Et hoc est particulare in generatione hominis: quod
scilicet dicatur homo hominem generare ex hoc solum
quia per multas generationes et alterationes disponit ma-
teriam ad susceptionem animae, causatque etiam disposi-
tiones cum ipsa remanentes, et ex hoc causat ipsius unio-
nem cum materia, et consequenter humanitatem, quae est
tertia entitas. In aliis enim generationibus, praeter haec
omnia, generans etiam ipsam formam in esse producit,
educitque de potentia materiae. Hoc autem evenit quia
aliae formae non sunt subsistentes, anima vero intellectiva
subsistens est, supraque materiam elevatur. Bene itaque
brevibus respondit Sanctus Thomas quoniam ad hoc ut sal-
vetur hominem sibi simile in specie generare, sufficit quod
dispositive ad animam intellectivam operetur.

XIII. Ad quintam rationem, quae est Apollinaris, respon—
detur id quod infertur non esse inconveniens: cum ge-
neratio sit non voluntatis actio, sed naturae, quae mala
non est.

Ad sextam rationem, quae ex Gregorio Nysseno, cum
sequentibus, est sumpta, respondet negando antecedens de
corpore secundum quod est in potentia ad animam, non-
dum scilicet animam habens. — Ad probationem, negatur
consequentia. Quia tunc non est adhuc corpus humanum
nisi in potentia. Ideo praecedit animam sicut potentia prae—
cedit actum: non autern idem praecedit seipsum.

Ad septimam rationem, negat consequentiam. Actio
enim Dei utrumque producit, scilicet animam et corpus:
corpus quidem mediante virtute seminis, animam vero im-
mediate. Actio autem seminis perficit id ad quod est.

Adverte quod Sanctus Thomas ex hac responsione vult
negare hanc propositionem, Actio quae totam rem non pro-
ducit in esse, est imperfecta. Non enim actio dicitur im-
perfecta si non producit totam rem, quando non ordinatur
ad productionem rei quantum ad omnes parteS‚ sed tantum
ad productionem unius partis. Nam omnis actio in suo
genere perfecta est quando per ipsam completur id ad
quod ordinatur. Et ideo, quia virtus seminis non ordinatur

 

547

‘a natura ad productionem hominis quantum ad omnem

eius partem, sed tantum ad corporis dispositionem et or-
ganizationem quae ad receptionem animae intellectivae
sufficiat, ide0, si per ipsam hoc efficiatur, est actio per-

· fecta, dato quod non utramque hominis partem producat.

2. Sed occurrit dubium circa id quod de actione di-
vina dicitur. Si enim Deus mediante virtute seminis pro-
ducit corpus, animam vero immediate, sequitur quod duae
actiones divinae ad hominis productionem concurrant si-
mul, scilicet creatio animae et corporis productio. Sed ab
eodem agente per· duplicem actionem ipsius non potest
unum simpliciter produci: quia unicuique actioni suus
proprius et distinctus terminus correspondet. Ergo homo
non erit quid unum simpliciter: quod pro inconvenienti
habuit Sanctus Thomas, contra Platonem et Origenem,
superius *-

Dicitur primo, quod utique duae operationes Dei ex-
trinsecae concurrunt ad hominis productionem: licet sit
unica eius operatio intrinseca, quae est divina substantia.

Dicitur secundo, quod unum simpliciter potest duabus
actionibus eiusdem agentis produci, quando una ad al-
teram ordinatur: sicut cum agens principale movet instru-
mentum, et producit aliquid aliud ad quod actio instru-
menti non attingit. Illam enim actionem qua aliquid per
instrumentum per modum dispositionis attingit, ordinat ad
actionem qua ulteriorem effectum producit= sicut et pro-
ductum per instrumentum ordinatur ut dispositio ad prin-
cipalem effectum. Sic est in proposito. Nam actio qua
Deus mediante virtute seminis corpus producit, ordinatur
ad animae creationem in corpore: sicut corpus ad ani-
mam ut eius propria materia ordinatur.

XIV. Aa octavam rationem respondet negando conse-
quentiam. — Ad probationem, negat assumptum de parte
quae totam virtutem corpoream excedit, sicut est anima.

Ad nonam rationem respondet negando consequentiam
et assumptum ad eius probationem. Per illam namque
manifestationem operationum animae secundum corporis
profectum, ostenditur dispositionem partium corporis ad
animae operationem necessariam esse: non autem idem
principium animam et corpus habere.

Ad decimam dicit quod utique per animam generantis
configuratur corpus: non tamen per animam geniti, ut su-
perius est ostensum. Ideo non sequitur animam geniti in
semine esse.

Ad evidentiam huius responsionis, considerandum, ex
doctrina Sancti Thomae Potentia, ubi supra θ, ad 5, quod,
licet virtus seminis ad animam intellectivam non attingat
ipsam producendo, oportet tamen ut virtute animae ho-
minis generantis materiam disponat. Non enim ageret ad
dispositionem materiae talem ut fiat corpus anima ratio-
nali perfectibile, nisi virtute animae rationalis operaretur
veluti ipsius instrumentum: cum videamus nullum corpus
esse animae rationali aptum excepto corpore semine ho-
minis generato. Et quia talis dispositio fit configurando
et organizando corpus ut per ipsum possit anima suas
operationes exercere, ideo bene dicitur hic quod corpus
virtute animae generantis configuratur animae generati.

Ad undecimam respondet quod, ut ex dictis patet, semen
non est a principio vivum nisi in potentia: et per con-
sequens non habet tunc animam actu. In processu autem
generationis habet animam vegetabilem et sensibilem ex
virtute seminis, sed illae animae, succedente anima intel-
lectiva, transeunt θ’.

Advertendum, cum dicitur semen animam vegetabilem
et sensibilem ex virtute seminis habere, quod semen duo
habet, ut ex superioribus ⁴* patet: scilicet corpulentam
substantiam ac spumosam; et spiritus in ipso inclusos Ex
corpulenta substantia generatur corpus: et haec est ratione
cuius semen dicitur a principio esse vivum in potentia
passiva et postea vivum in actu. In spiritibus autem in-
clusis est virtus animae generantis: et ratione huius dicitur
quod semen habet animam vegetabilem et sensitivam vir-
tute seminis, idest, virtute existente in spiritibus inclusis
in semine. Et sic semen secundum aliud est materia, et
secundum aliud est agens.

· Cap. niv, Lvu.

'¹ Qu. ιιι, a. 9.

'¹ ef. num. seq.

· Num. v.

