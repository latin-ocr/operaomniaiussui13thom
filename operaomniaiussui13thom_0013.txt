- · U, BEATISSIME PATER, dum ordinis praedicatorii laudes,

in solemnibus ob eius confirmationem ante septingentos annos factam,
magnifice praedicabaS, testificari dignatus es TE Thomam Aquinatem et
maximi facere, et vehementer diligere, et religiosissime sequi. Quod et factis
mirabiliter demonstrasti. Etenim, praeter Academiam Romanam Angelici
Doctoris nomine insignem ad novum vigorem et copiosiorem fructum pro-
motam, lege Sacro Codici inscripta, et universali Ecclesiae proposita, sanxisti
ut ad ipsius rationem, principia, doctrinam, omnia studia philosophica et
theologica pertractarentur. Res prorsus nova, et honor nulli unquam Sancto-
rum Doctorum hucusque tributus
Optimo igitur iure Sodales Collegii a T UO praedecessore Leone XIII
' pro operibus sancti Thomae edendis constituti, gratum T IBI futurum esse
confidunt quod nunc TUAE MAIESTATI humiliter offerunt, Summam
inquam Contra Gentiles sanctissimi DoctoriS, novis curis ad originalem
nitorem restitutam, et Commentariis ornatam celebratissimi Viri, Francisci
de Sylvestris Ferrariensis, Ordinis Praedicatorum quondam Magistri Gene-
· ralis. Quem librum cum eius Auctor, ad invitationem Sancti Raymundi
de Pennafort, conscribere suscepisset, ut ab infidelibus tenebrarum tolleretur
. caligo et ipsis veri Solis doctrina panderetur, argumentum eius, philosophiam
quae secundum Christum est, adeo sublimiter pertractavit ut plenam, quantum
per humanam rationem licet, explicationem exhibeat, invictamque defensionem
traditae divinitus veritatis. Quid, inquit FranciSCUS, quid Christianae reipu-
’ blicae, quid nostrae fidei, quid humanae divinaeque philosophiae splendidius,
luculentius, utiliusve afferri potuit? Nec dissimile elogium merentur ipsius
Francisci lucubrationeS, per quaS, verba sunt Leonis XIII, tanquam per
uberes et illimes rivulos tanti Viri doctrina decurrit.

