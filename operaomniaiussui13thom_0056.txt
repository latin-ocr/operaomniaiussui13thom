XLll

Quo et impressum est hoc opus. — (Rubro) Ne quis alius
haec commentaria imprimat, et Clementis Vll Pon. Max.
et senatus Veneti decreto cautum est ».

Colophon, fol. 525 verso, sic se habet:

« Finiunt praeclarissima commentaria, nunc primum
in lucem edita, Magistri Francisci de Sylvestris ferrariensis,
ordinis praedicatorum, sacrae theologiae professoris, totius
ordinis generalis vicarii, in divinos et famosissimos libros
contra gentiles angelici doctoris sancti Thomae de Aquino.
In quibus commentariis ipse Expositor omnia loca recon-
dita, perplexa, abstrusa, difficilia, et non nisi doctissimis
cognita, in omnibus voluminibus contenta, quae, fere in-
finita, curn theologica tum physica, reperiebantur, adeo
distinxit, notavit, enucleavit, declaravit, et ad minimum
usque detexit, ut in praesentiarum etiam neoptolemis stu-
dentibus nihil amplius difficultatis supersit. impressa autem
Venetiis summa diligentia et expensis nobilis viri D. Lu-
ceantonii Iunta florentini, Anno Domini 1524, Die ιο Oc—
tobris 2. ,

Frontispitio verso ponitur Dedicatio:

« Sanctissimo Patri Clementi Vll Pon. Max. Frater
Franciscus Ferrariensis Ordinis praedicatorum S. P. D. -
Nemo, sanctissime Pater, tam sapiens est quin alienae
operae alienique laboris indigeat. Beatissimus quippe is
dicendus esset qui solus sibiipsi sufficeret suoque sibi in—
genio omnem posset scientiam comparare, sed humanae
vitae imbecillitas tantam felicitatem non capit. Quare am-
plissimae iis habendae sunt gratiae qui nostrae institu-
tionis causa sese in rerum vestigatione exercuerunt suaque
inventa in aliorum commodum literis commendarunt. Nam
dum sibi scribendi desumpserunt curam, reliquos bonarum
artium studiosos improbo quodam et admodum gravi la-
bore magnaque animi anxietate levarunt. Fuere autem hi
profecto quarn plurimi. Sed ut Platonem, Aristotelem, Au-
gustinum, Hieronymum, ceterosque antiquiores qui fami-
geratissimi sunt praeteream, Thomas aquinas, divino vir
ingenio, atque (ut ita dixerim) omnium horarum homo,
tantum olei in nostram utilitatem consumpsit ut parem
illi in quovis scientiarum genere non facile alium reperias.
Nam tam acute de natura, tam diligenter de moribus, tam
sapienter de rebus divinis disseruit, ut si eius libros (qui
ferme innumeri sunt) familiares habeas, nihil sit ultra quod
scire desideres. Adde quod ea omnia quae divine tractavit,
mira quadam dicendi facilitate perscripsit, tamque videre
animo quam ea quae oculis cernuntur facit. Peream si
unquam vel neglectam ab eo schedulam legerim quae non
me in eius admirationem pertraxerit. Nunquam enim Tho·
mam aquinatem conveni quin abierim doctior eiusve
amantior. At quamquam multa solertissime disputavit
quibus (absit invidia verbo) ipsis etiam scientiarum autho·
ribus praestat, in istis ipsis tamen libris quos adversus
gentium errores inscripsit, seipsum quoque visus est su-
perasse. Proh Deum immortalem! Quid christianae rei-
publicae, quid nostrae fidei, quid humanae divinaeque
philosophiae splendidius, luculentius utiliusve afferri po—
tuit? Ut enim suis eos coloribus pingam, sunt eruditi,
sunt emuncti, sunt ingeniosissime elaborati, et ita divini
ut qui eos diligenti studio perlegerit, sibiipsi constanter
polliceri queat se curn philosophorum tum haereticorum
omnium. perditissimi praesertim hominis, ne dicam imma-
nissimae beluae, Martini lutheri, qui sub hanc nostram
aetatem christianae fidei nitorem faedius omnibus qui un-
quam ab orthodoxa republica desciverunt commaculavit,
et maledicta extinguere et argumenta repellere quam fa-
cillime possit. Quo fit ut in eam quam plerique probant
opinionem adducar, tunc huiusce operis anxiam curam
tenuisse Thomam cum, ab Ludovico Francorum rege con-
vivio familiariter exceptus, quasi e profundo experrectus
somno, esse contra manichaeos conclusum asseveravit.
Tanto namque ardore animi in hostes fidei ferebatur rue-
batque ut, in ea mentis cogitatione qua pila. tela, ictus
quibus eos feriret vestigabat, sibiipsis sensus constare non
possent. Hosce ego libros posteaquam saepissime legi, le-
gendoque prope detrivi, cum succi admodum plenos of-
fendissem, explicare in animum induxi meum. Nam cum

caetera divi Thomae opera plerique aetatis nostrae doctis-
simi viri, sed in primis Thomas Caietanus‚ omnium inge-
niosissimus hominum, Cardinei consessus, nedum familiae
nostrae praedicatoriae insigne ornamentum, suis commen-
tationibus illustrarit, unus hic qui contra gentes inscribitur
liber, iacebat, nullusque ad eum illustrandum apponebat
manum. Quare ne solus, neglectuS, incultus, desertusque
esset, quod mihi virium fuit, id omne in eo exornando
profudi, non eo sane consilio quod tam excelso praecla- .
roque operi parem me praestare diligentiam posse con-
fiderem, sed eo instituto ut iis qui Thomae doctrinam
observant et aliquo prosequi desiderant officio, praemon-
strarem quae ille nobis invigilavit, tam excocta esse quam
succulenta, ac plane talia ut in illis suum quisque possit
ingenium exercere. Ceterum cum mecum ipse cogitatione
conquirerem cui hosce meos commentarios nuncuparem,
hucque atque illuc traheretur animus, ipsa sese mihi tua
sanctitas obtulit cui iure optimo deberi viderentur. Nam
cum hunc ipsum librum ad expurgandam omni sorde
christianam fidem divus Thomas ediderit, cui honestius
quam Clementi V11P0nt. Max. dicandi erant? Cum enim
Pontificum regumque omnium Maximus sis, atque idcirco
totius reipublicae christianae moderator, tui muneris est
quid christianae fidei conveniat, quidve illi repugnet ob·
stetque decernere, quo sane efficitur ut mihi persuadere
possim nulla me ex parte a christiana fide in hoc opere
concidisse si abs te fuerit comprobatum. Hoc ipsum quo·
que mihi certo polliceri possum, si quid erravero, te mihi
errata omnia facile condonaturum, quippe quod non solum
Clemens, verum etiam clementissimus sis. Sed et istud
me magnopere recreat, quod, cum acerrimo omnibus in
rebus sis iudicio, hasce meas enarrationes probabunt multi,
dum eas sub tuo nomine publicatas viderint, qui fortasse
damnassent. Nihil enim tanto Pontifici, qui rerum omnium
experientissimus sit, dicandum fuisse existimabunt quod
non sit omni cura, studio, diligentia excultum atque per·
fectum, sicque ego de tua Maiestate deque excelso in-
genio tuo maximam mihi laudem ac gloriam comparavero,
Invenietur forte in hisce meis commentariis quod non
omnibus placeat (haec est enim humani ingenii conditio,
ut quod unus probat, alteri displiceat). sed tamen sum
mihi ipse testis nihil a me in hoc opere enarratum esse
quod non ex Thomae sententia fuisse crediderim. Quod
sane si assecutus fuero, nunquam me laboris mei poe-‚⁵
nitebit. Sin minus, hoc mihi saltem consolationis loco
ponam, quod hisce meis fortasse ineptiis literarum stu—
diosis conquirendae veritatis occasionem praestiterim. A&
cipite itaque, Pont. Max.. hanc mearum vigiliarum par·
tem, quosque nomini tuo Commentarios nuncupavi, eo
animo suscipito quo trado. Hoc enim mihi in maximis
lucris posuerim, si eos sanctitati tuae vel mediocriter fuisse
gratos intellexero. Vale perpetuo felix. — Bononiae Ca-
lendis Sextilibus MDxxuu ι.

Sequenti folio recto occurn’t commendatio Operis ad
Lectorem a Ioanne Baptista Egnatio scripta, e qua tran·
scribimus quae de Commentariis habet. α Ceterum, seu
quod obscurum hoc opus (Summa Contra Gentiles) et
arduum suo argumento erat, seu quod christiana pietas
intestinis magis vitiis quam externis laboret, ut non quaef
tenda sint amplius argumenta in fidei hostes, sed magis
in nos ipsos remedia, vix unum aut alterum invenisse·
qui legendo huic operi studium curamque adhiberet. Alio-
qui praeter alia deesse quoque videbantur multis lenoci-
nia, quae abhorrentes ab sacrarum litterarum lectione
doctos non paucos invitarent, et, si qua obscuriora usent,
illustrarent. ld ne desiderare amplius habeas, Franciscus
ex praedicatoria familia, post Caletanum Cardinalem facile
princeps cum doctrina tum vitae sanctimonia, effecit. Qui
commentarios in hoc opus tam cultos, tam eruditos, tam
planos elucubravit, ut nullus esse excusationi locus possit
etiam a sacris litteris alienissimo si post hac et libenter hoc
opus non lectitarit et in manibus frequenter habuerit. Tu
igitur, lector, experiere facile legendo, et probabis non
solum christianam pietatem debere Paulo, Augustino, Hie-
ronymo, Thomae, sed nostrae quoque aetati plurimum.

