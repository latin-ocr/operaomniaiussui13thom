' Num. νιιι, At-
tendendum.

80

suum primum et formale significatum. Sed bene falsum
est quod ens participialiter sumptum, quod principaliter
esse significat, essentialiter praedicetur, et quod nihil sit
praeter eius rationem. ⁴

X. Sed remanent duo dubia. Primum est quia, si bo-
num convertitur cum ente nominaliter sumpto; et divi-
ditur bonum in decem praedicamenta ut est idem cum
ente, ut dicitur Prima, q. v, a. ult„ ad 13 oportet ut bonum
convertatur cum ente diviso per actum et potentiam, quia
illud est quod dividitur in decem praedicamenta; non
autem cum ente in actu tantum. Huius autem oppositum
est dictum ὓ.

Respondetur ad hoc quod, sicut ens commune actui
et potentiae dividitur in decem praedicamenta, ita et ens
in actu. Unde non solum ens dividitur in potentiam et
actum, sed et quodlibet genus entis: quia in quolibet genere
aliquid est ut potentia, et aliquid ut actus. Unde ens in
potentia dividitur in decem praedicamenta, et similiter ens
in actu. Aliqua enim est potentia de genere substantiae,
et aliqua de genere qualitatis, et sic de aliis: et similiter
aliquis actus est de genere substantiae, et aliquis de genere
qualitatis, et sic de aliis. Patent haec ex iis quae habentur
a Commentatore‚ 111 Phys„ comm. 9. Negatur ergo ista
consequentia: Bonum ut est idem cum ente dividitur in
decem praedicamenta, Ergo convertitur cum ente diviso
per actum et potentiam, non autem cum ente in actu.
Ratio est, quia non solum ens commune dividitur in decem
praedicamenta, sed etiam ens in actu et ens in potentia.

XI. Secundum dubium est: Si bonum convertitur cum
ente nominaliter sumpto conversione essentiali, — de hac
enim intelligit Sanctus Thomas ista esse convertibilia, cum
ponat ipsa esse idem realiter, et bonum addere supra ens
tantum respectum rationis - sequitur quod bonitas et
essentia rei sint idem realiter. Sed inquit Sanctus Thomas
Prima, q. V1, a. 3, ad 3, quod bonitas rei creatae non est
ipsa eius essentia. Ergo etc. — Probatur consequentia. Quia
ex opposito consequentis infertur oppositum antecedentis.
Si enim bonitas, quae est formale significatum boni, non
est idem cum essentia, quae est formale significatum entis,
sequitur quod bonurn addit aliquid reale ad ens. Et sic
non convertuntur essentialiter.

2. Ad huius evidentiam considerandum est primo, quod
aliud est dicere ens absolute, et aliud dicere ens in actu.
Ens enim absolute sumptum significat tantum essentiam
tanquam id cui nomen imponitur; esse vero significat tan·
quam id a quo imponitur nomen. Ens vero in actu non
significat tanturn essentiam, sed etiam ipsum esse. Unde
entitas in actu, quae est formale significatum entis in actu,
dicit essentiam primo, et secundario connotat esse, non
tantum ut a quo nomen imponitur, sed etiam ut actua-
litatem essentiae.

Considerandum secundo quod, cum bonum et ens actu
sint essentialiter convertibilia, oportet ut, sicut ens actu
significat formaliter essentiam et esse, ita etiam bonum illa
significet. Et similiter oportet quod bonitas, quae est for-
male significatum boni, illa duo includat, sicut ab entitate
in actu includuntur. Et sic bonitas non dicit tantum essen-
tiam rei, neque tantum esse, sed essentiam sub esse.

Considerandum tertio quod, sicut ens actu significat
essentiam tanquam fundamentum essendi, esse autem tan-
quam actualitatem essendi et tanquam complementum
entitatis in actu, ita bonurn significat essentiam tanquam
bonitatem fundamentalem, esse vero tanquam bonitatem
completivam et determinativam.

3. Ad dubium ergo dicitur primo, quod supponit duo
falsa. Unum est quod idem sit dicere ens absolute, et ens
in actu. - Alterum, quod entis in actu, cum quo conver-
titur bonum, formale significatum sit tantum essentia: cum
tamen, ut dictum est, illud includat essentiam et esse.

Dicitur secundo, quod consequentia est falsa, de omni-
moda identitate loquendo. - Ad probationem, negatur as-
sumptum. - Ad cuius probationem dicitur quod essentia
non est totale significatum entis in actu, sed essentia cum
esse. Et ideo non sequitur quod bonum addat aliquid
reale supra ens actu quantum ad eius totale significatum,

SUMMA CONTRA GENTILES, CAP. XXV.

sed tantum quantum ad significatum eius partiale. Hoc
autem non est inconveniensz· sic enim et ipsum ens actu
addit supra essentiam; quia non solum dicit essentiam, sed
etiam esse. - Non sequitur etiam quod non convertatur
essentialiter c'um ente in actu: sed quod non convertatur
cum partiali eius significato.

Dicitur tertio, quod dictum Sancti Thomae habet ve-
ritatem dupliciter. Primo, de bonitate totali et completa.
Talis enim, cum includat essentiam et esse, non est idem
omnino cum essentia rei, licet sit aliquo modo idem: sicut
plura includens est idem cum unoquoque illorum quae
includit, addens tamen aliquid supra ipsum. - Secundo,
de bonitate completiva, et terminativa. Talis enim non est
idem quod essentia: quia talis bonitas est esst-4 in crea-
turis autem esse et essentia distinguuntur. Quod autem

saepe dicit Sanctus Thomas ⁹ bonitatem rei esse actum ²
essendi, intelligitur non de completa et totali bonitate, '

sed de bonitate completiva et terminativa.

XII. Circa hoc dictum conditionale, Si ens sit de in-
tellectu eorum de quibus praedicatur, advertendum quod
non ideo conditionaliter loquitur Sanctus Thomas quasi
dubium apud ipsum sit quod ens sit de intellectu sive de
essentia eorum de quibus praedicatur: tenet enim ipse in
aliis locis, ut attulimus *, ens essentias rerum significare.
Sed eo modo loquendi utitur ad tollendam calumniam qua
aliquis negaret ens essentialiter praedicari. Quasi diceret:
Cum ens sit universalissimum de omnibus praedicatum,
nihil potest esse quod non accipiat in sua ratione ens,
nisi aliquis vellet negare ens essentialiter de rebus prae·
dicari: quod esset manifeste falsum.

2. Sed· tunc occurrit dubium. Si ens est de intellectu
eorum de quibus praedicatur, ergo ens in rerum defini-
tionibus ponetur: cum in definitione cuiuslibet rei po-
natur quidquid est de intellectu eius. Cuius tamen oppo-
situm dicit Philosophus, vm Metapa„ text. 16 “. ·

Respondetur quod, cum definitio detur ad distinguen-
dum unum de altero, illud solum ponitur in rei definitione
per quod definitum aliquam ab aliis habet distinctionem.
Hoc autem solum est genus et differentia, quae aliquid
determinatum dicunt: non autem ens, in quo omnin con-
veniunt. ldeo propositionem Aristotelis glossat Sanetus
Thomas· quod ens non ponitur in definitione tanquam
genus. Sed de hoc plenius scripsi in annotationibus Se·-
cundi Posteriorum.

Quod autem assumitur, quoniam omne quod est de
intellectu alicuius, ponitur in eius definitione: - dicitiu-
quod est verum dumtaxat de eo quod ponit aliqu- de-
terminatum eius gradum, quo ab aliis distinguitur. Tale
autem non est ens. Ideo non oportet ut in rerum defini-
tione ponatur. ’

Tenet autem Scotus, 1 Sena, d. m, q. 111, quod ens non
praedicatur de ultimis differentiis formaliter, sed tannim
identice. Sed hoc est in metaphysica disputandum.

XIII. Quantum ad secundum ⁶, duo deducit corollaria.
Primum, quod Deus deliniri non potest: cum omnis defi-
nitio ex genere et differentiis constet3 Deus autem non sit
in enere.

Secundum, quod demonstratio non potest de ipsofieri
nisi per effectum: quia principium sive medium demon-
strationis est definitio rei de qua fit demonstratio. Cum·
ergo Dei nulla sit definitio, sequitur eius nullam demon-
strationem esse.

2. Circa secundum corollarium et eius rationem dubi-
tatur. Si namque idcirco non potest demonstratio esse de
Deo quia ipsius non est definitio, sequitur quod de ente
non poterit esse demonstratio, neque de substantia, neque
de quocumque alio genere generalissimo. Et consequenter
metaphysica, quae tractat de ente et substantia, et mathe-
matica, quae de quantitate tractat, non erunt scientiae. -
Patet sequela. Quia nullum istorum habet definitionem ex
genere et differentia compositam: cum nullum genus supra
se habeant.

Ad huius evidentiam, considerandum est quod dupliciter
loqui possumus de demonstratione a priori. Uno modo,
de ea cuius medium est vere et realiter causa inhaerentiae

· Num. vu.

· Loe. pm. eit.

' α luit. eom-
111111.

