 

SUMMA CONTRA GENTILES, CAP. XXIX. 91

et perfecte, in creaturis autem est aliqua eius participatio
deficiens; ideo creatura formam Dei habet et est illi similis,
non autem Deus creaturae.

Sed advertendum est quod aliud est dicere rem creatam
habere perfecte et complete aliquam formam quae sit si-
militudo participata perfectionis divinae: et aliud dicere
rem creatam habere perfecte et complete formam per
quam Deus in creaturas agit. Primum enim verum est in
multis: nam ignis perfecte habet essentiam ignis, et homo
humanitatem, quae sunt quaedam similitudines participatae
divinae bonitatis, et illae sunt proprie ignis et hominis
formae. Secundum autem est falsum et impossibile. Nam
forma per quam agit Deus, et quam aliquo modo commu-
nicat creaturis, est divina essentia et divina bonitas, quam
constat in solo Deo perfecte et complete esse, licet aliqua
eius participatio in creaturis inveniatur. Propterea bene
inquit Sanctus Thomas quod creatura possidet formam
Dei, non autem Deus formam creaturae: quia videlicet
perfectio quaelibet creaturae est aliqua participatio divinae
bonitatis, quae est proprie Dei forma; perfectio autem et
,forma Dei non est in creatura ut eius forma, cum non
habeatur assrcreatura perfecte, sed per quandam eius par-

.-ticipationem.

Ex praedicta conclusione infert corollarie Sanctus Tho-
mas quod multo minus proprie dicitur quod Deus crea·
turae assimiletur. — Probatur. Quia assimilatio motum ad
similitudinem dicit, et sic convenit ei quod ab alio accipit
unde ei sirnile sit. Creatura autem accipit a Deo, non
autem Deus a creatura. Ideo ipsa Deo assimilatur, non
autem e converso.

lv. Sed circa ea quae dicta sunt occurrit dubium.
Aequalitas enim et similitudo sunt relationes aequiparan-
tiae: nam dicitur aequale aequali aequale, et simile simili
simile. Si ergo dicitur creatura similis Deo, dicetur et Deus
similis creamrae. Et si creatura assimiletur Deo, Deus assi-
milabitur creaturae.

Ad evidentiam huius dubii, considerandum est quod
ad intentionem Sancti Thomae non sufficeret dicere ideo
creaturam dici similem Deo, non autem Deum similem
creaturae, quia in creatura est relatio realis, quae dicitur
similitudo, non autem in Deo est talis relatio realis, sed
tantum rationis: narn eodem modo nullum nomen im-
portans habitudinem Dei ad creaturam convenienter dice-
retur de Deo, quia nulla habitudo Dei ad creaturam est
realis, sed omnis est relatio rationis. Propter quod ipse in
Prima Parte, q. iv, a. 3 ³, et Ι Sent., loco praeallegato,
rationem Dionysii, rx cap. de Div. Nom„ assignat, quia
videlicet in iis quae unius ordinis sunt recipitur mutua
similitudo, non autem in causa et causato. Esse autem
unius ordinis interpretatur Sanctus Thomas in 1 Sent., et
in Quaestt. de Ver„ q. xxm, a. 7, ad ιι, quando, sicut
unum habet formam unius, sic alterum formam alterius
habet; hoc autem est quando forma secundum quam
attenditur similitudo, secundum eandem rationem in utro-
que extremorum existit, sicut albedo in duobus hominibus;
in his enim dicuntur extrema mutuo similia. In causa
autem et causato non recipi mutuam similitudinem in
locis praeallegatis interpretatur, quando causatum non re-
cipit formam causae secundum eandem rationem, sed fit
ad imitationem formae causae: sicut statua Herculis fit ad
imitationem Herculis; propter quod dicimus statuam Her-
culis similem esse Herculi, quia facta est ad imitationem
eius et eius formam habet, non autem dicimus Herculem
similem esse suae statuae. Propter hoc ergo creatura est

similis Deo sed non e converso, quia se habent sicut causa
et causatum quod non recipit formam causae secundum
eandem rationem, sed secundum quandam imitationem;
ex quo sequitur creaturam formam quae est Dei habere,
non autern Deum formam quae est creaturae. Unde vi-
detur illo in loco Dionysius non de causa et causato uni-
versaliter loqui, sed de hac causa quae est Deus, et de
causatis quae sunt eius creaturae, quae ad Deum aequa-
litatem habere non possunt. Quod constat ex verbis ipsius
Dionysii. Nam postquam dixit, In causa autem atque cau-
satis conversionem nequaquam admittemus, immediate sub-
iungit: Non enim his solis aut illis ut sint similia donatum
est, sed omnibus quae similitudinem admittunt, ut similia
sint Deus auctor est.

Ad dubium ergo, conceditur quod similitudo est relatio
aequiparandae, sed negatur consequentia, Ergo, si creatura
dicitur similis Deo, etiam Deus dicitur similis creaturae.
Non enim dicitur similitudo relatio aequiparantiae quia
utrumque extremum relative eodem nomine denominetur:
sed quia, ut sic, simile non dicitur ad aliquid quod aut su-
perstet aut subiiciatur, sed ad aequale. Et si id cui aliquid
simile dicitur, mutua relatione ad ipsum referatur, eodem
nomine referetur: simile enim est simili simile, quando
scilicet utrumque extremum denominatur in respectu ad
alterum. Sed tamen potest esse ut quandoque non deno-
minetur utrumque extremum in respectu ad alterum: quod
est quando forma in utroque extremo secundum eandem
rationem non invenitur. - Hanc responsionem videtur in-
tendere Sanctus Thomas de Ver„ loco praeallegato, ubi
ait quod similitudo et conformitas quamvis sint relationes
aequiparantiae, non tamen semper utrumque extremorum
denominatur in respectu ad alterum, sed tunc tantum
quando forma secundum quam attenditur similitudo vel
conformitas, eadem ratione in utroque extremo existit.

2. Advertendum tamen quod, licet secundum proprium
et consuetum usum vocabuli non dicamus Deum similem
creaturae, aut Herculem similem suae imagini, quia talia
non consueverunt denominari in respectu ad ea quae ad
eorum imitationem fiunt; si quis tamen vellet nominis
significatum extendere, ut fieret denominatio respectu re-
lationis intellectae in Deo ut terminat relationem alterius
extremi, ut diceretur Deus similis creaturae quia creaturae
relationem et similitudinem ad se terminat, hoc inconve-
niens non reputarem. Propter quod non inquit hic Sanctus
Thomas quod nullo modo possit Deus dici similis crea-
turae, sed quod convenientius dicitur creatura Deo similis
quam e converso, quia videlicet est magis secundum usum
vocabuli. — Quod autem inquit Prima Parte θ’, quod nullo
modo concedendum est Deum esse similem creaturae, in-
telligendum est, servato proprio vocabuli usu. Consue-
vimus enim illud tantum dicere alteri simile quod habet
formam quae est eius, idest, quam plene et perfecte habet:
non autem quando ipsum formam habet complete et per-
fecte, alterum vero habet quandam eius participationem,
in quo attenditur similitudo secundum imitationem, non
autem secundum convenientiam in forma eiusdem rationis.

Similiter, si accipiatur assimilari, sive assimilatio, ut
dicit motum ad unitatem formae secundum quam atten—
ditur similitudo, non potest dici Deus creaturae assimilari,
nec Hercules suae imagini. Sed si accipiatur pro eo quod

· Loc. prox. cit.

est esse terminum similitudinis creaturae ad Deum, aut -

imaginis ad Herculem, idest, concipi curn respectu termi-
nantis respectum similitudinis, non est inconveniens dicere
Deum assimilari creaturae et Herculem suae imagini.

ψ. Ξ

