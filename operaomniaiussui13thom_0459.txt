SUMMA CONTRA GENTILES, LlB. ΙΙ, CAP. L.

telligere non solum est hominis, sed etiam ipsius formae:
immo, ut dicitur de Spiritualibus Creaturis‚ a. 2, ad 2,
dicitur homo intelligere, inquantum anima, quae est eius
pars formalis, habet hanc operationem propriam, sicut
operatio cuiuslibet partis attribuitur toti. Si autem intel-
lectuale pure et totaliter esset compositum ex materia et
forma, ipsum solum compositum esset subsistens: et pro-
pter hoc solius compositi esset intelligere, ut ratio con·
eludebat. Ex iis patet obiectionem adductam non esse
contra intentionem Sancti Thomae, et ipsam rationem effi-
cacem esse.

4. Ad secundum dicendum quod actio terminatur ad si-
mile agenti aut secundum naturam, aut secundum formam
superadditam secundum quam agit. Si autem intellectus
non sit ex materia et forma compositus, in ipso esse pos-
sunt similitudines rerum immaterialiter ac universaliter, et
non tantum formae, sed etiam materiae: sive sit propria
similitudo materiae, sive sit eadem et compositi et ma-
teriae. Et cum per tales similitudines intelligat, ideo non
tantum formam, sed etiam materiam intelligere poterit. Sed
si esset ex materia et forma compositus, non ageret nisi
aut per suam propriam naturam; aut per formas indivi-
dualiter receptas et materialiter, quae solum compositum
materialiter repraesentarent, non autem quidditatem mate-
riae aut formae distincte. Ideo solum compositum intel-
ligeret, non autem materiam et formam. Ratio ergo ex
illa propositione procedens bene concludit quod solum
compositum intelligetur si ponatur substantia intellectualis
ex materia et forma composita: non autem si ponatur
forma simplex et immaterialis.

111. Quarto. Formae rerum sensibilium perfectius esse
habent in intellectu quam in rebus sensibilibus. Ergo, si
intellectus sit ex materia et forma compositus, formae
rerum intellectarum facient intellectum esse talis naturae
qualis est quod intelligitur. Ergo sequitur error Empedo-
clis: quod scilicet ignem igne cognoscit anima, et terram
terra, et sic de aliis. - Probatur antecedens, Quia in in-
tellectu sunt simpliciores et ad plura se extendentes. '—
Probatur etiam prima consequentia. Quia forma perfecte
in materia existens facit esse actu tale, scilicet ignem aut
coloratum, etc.: non autem si est in ipsa imperfecte.

Advertendum circa probationem consequentiae, quod
omnis forma in materia recepta dat quidem esse actu, cum
cuiuslibet formae sit dare esse: sed verum est quod ali-
quando esse quod dat alicui materiae, non est sufficiens
ut res possit denominari absolute talis naturae qualis solet
dici quod talem formam habet; aliquando autem est suf-
ficiens ut res denominetur talis. Quando enim forma habet
esse diminutum et imperfectum in materia, non deno-
minat habens illam formam talis naturae: sicut, quia forma
coloris in aere habet esse intentionale diminutum et im-
perfectum per comparationem ad esse ipsius in pariete,
cum sit ibi tantum sicut in deferente, ideo non dicitur aer
coloratus; in pariete autem quia habet esse fixum et per-
manenS, et secundum perfectum modum quo natus est co-
lor subiectum materiale actuare, ideo dicitur paries colo-
ratus. Quod ergo dicit Sanctus Thomas, quoniam forma
quae imperfecte est in aliquo, non facit ipsum esse tale,
non est intelligendum quasi nullum det esse, non enim
esset in ipso ut forma: sed quod non dat esse denominati-

vum a tali forma, secundum quod a tali forma solet aliquid
denominari tale absolute. Quia enim color in aere habet
esse imperfectiori modo quam in propria materia, cum sit
ibi intentionaliter et diminute, ideo potest dici quidem aer
intentionaliter coloratus, non autem absolute coloratus.

2. Circa autem antecedens huius rationis dubitatur.
Quia formae rerum sensibilium in intellectu habent esse
accidentale: in propria autem natura habent esse substan-
tiale. Ergo non habent perfectius esse in intellectu quam
in rebus,

Respondetur quod esse rei dupliciter considerari potest:
scilicet quantum ad rem; et quantum ad modum. Quan-
tum ad rem, semper esse substantiale est nobilius esse
accidentali. Quantum autem ad modum, aliquod esse ac-
cidentale est nobilius aliquo esse substantiali: sicut et
ipsum accidens dicimus, inquantum est forma substantiae,
esse ipsa substantia nobilius. Loquitur ergo hoc loco San-
ctus Thomas de esse non quantum ad rem, sed quantum
ad modum essendi: nobilior enim modus essendi est ha-
bere esse immateriale et illimitatum per materiam, quam
habere esse materiale et limitatum; licet esse limitatum
sit substantiale, illimitatum autem et immateriale sit acci-
dentale.

lv. Quinto. Tunc formae rerum erunt in intellectu
materialiter, sicut extra: quia unumquodque est in alio
per modum recipientis. Ergo non erunt intelligibiles actu
in intellectu, sicut nec extra. Hoc est falsum. Ergo etc.

Sexto. Formae contrariorum non sunt contrariae in
intellectu. Ergo in eo non habent esse materiale. Ergo etc. —
Probatur antecedens. Quia unum contrariorum est ratio
intelligibilis alterius. - Consequentia etiam prima probatur.
Quia secundum esse quod habent in materia, sunt con—
trariae et se invicem expellunt.

Adverte‚ cum dicitur unum contrariorum esse rationem
intelligibilem alterius, quod hic non accipitur ratio intel-
ligibilis pro specie intelligibili rei intellectae repraesenta-
tiva: sed accipitur universaliter pro forma per quam intel-
lectus aliquid intelligit. Sic enim unum contrarium est
ratio intelligibilis alterius, inquantum ducitur intellectus ex
cognitione unius contrarii per formam eius, in alterius
etiam contrarii cognitionem. Ideo assignavit Sanctus Tho-
mas rationem sui dicti, subiungens: quia per unum con-
trarium (scilicet cognitum) aliud cognoscitur.

Septimo. Intellectus non movetur per hoc quod re-
cipit formas, sed magis quiescens perficitur et intelligit.
Ergo etc. — Probatur consequentia. Quia materia non re-
cipit aliquam formam nisi per motum aut mutationem.

Advertendum quod, si motus accipiatur pro omni re-
ceptione formae, sic intellectus in receptione specierum
intelligibilium movetur. Sed si accipiatur motus ut dicit
receptionem formae cum abiectione formae contrariae, sic
non movetur intellectus recipiendo species rerum nec mu-
tatur, mutatione scilicet quae est cum abiectione formae
praeexistentis‚ ut inquit Sanctus Thomas ΙΙΙ de Anima,
lect. m *. Materia autern non recipit formam nisi per abie-
ctionem praecedentis formae. Ideo ipsa proprie in tali re-
ceptione mutatur. Et de motu sic sumpto procedit ratio
hic adducta.

Conrnumrun conclusio auctoritate Dionysii, 1v cap. de
Div. Nom„ dicentis: Propter divinae bonitatis radios etc.

SUMMA Com-ni Gna-mus D. ΤΗΟΜΑΕ Tou. Ι.

49

J ¹Al. leet. ιιι,
mn.

