' Art. 12.

“.Ν1101 praec.,
init.

· Cf. n. x.

160

intellectus et voluntas sunt potentiae reflexivae super, se·
ipsas et una super aliam, ut dicitur Verit„ q. xxu *; vo-
luntas, ab intellectu sic confuse apprehendente aliquid mota
motione finis, e contrario intellectum ad distinctam cogni·
tionem eius quod sibi confuse proposuit, movere potest
efficienter. Et sic, quamvis aliquando sensus repentine ali-
quid sentiant; et imaginatio similiter, ex aliqua transmu-
tatione corporali, circa phantasmata operetur, ut in somnis
accidit3 intellectus quoque ad aliquid cognoscendum ab
extrinseco intellectu moveatur: hoc non est contra sensum
propositionis Sancti Thomae, quia tales operationes non
sunt 10 nobis ex electione et libere.

· Circa illam propositionem, Quae oportet sub una in-
tentione cadere, simul oportet cognosci, advertendum quod,
sicut intellectus non potest ferri in plura ut plura sunt,
sed ut sunt unum aliquo 111οάος ita intentio potest simul
quidem in multa ferri etiam non habentia ordinem inter
se, sed tamen non potest in illa ferri nisi ut in aliquo uno
conveniunt, ut dicitur Prima Secundae, q. xn, a. 3, ad 2.
Propter hoc inquit Sanctus Thomas quod intentio divina
fertur in omnia inquantum Deus intendit totam suam vir-
tutem cognoscere, sub qua omnia continentur: quod est
intendere plura ut sunt aliquo modo unum.

VIII. Circa probationem antecedentis ⁴* dubitatur. Nam
eadem ratione angelus poterit omnia distincte et simul
cognoscere quorum apud se naturales habet species. Quia
ipse intendit se perfecte cognoscere et suas naturales pro-
prietates, quae sunt species intelligibiles, sub quibus omnia
ab ipso intelligibilia continentur. Et sic omnia intelligibilia
ab ipso sub una intentione cadunt.

Dubitatur etiam circa illam propositionem, Quae oportet
sub una intentione cadere, oportet simul esse intellecta *.
Aut enim loquimur de cognitione praecedente intentio-
nem: aut de consequente. Si de praecedente, sic illa est
confusa, quando intentio fertur ad aliqua cognoscenda.
Non enim voluntas movet intellectum ad cognitionem
quam habet ante voluntatis actum, nisi forte quantum ad
continuationem, sed ad illam quam non habet. Si ergo
voluntas movet intellectum ad cognitionem distinctam ali·
quorum, illa quae praecedit actum voluntatis, non erit
distincta, sed confusa. - Si de ea quae sequitur actum
voluntatis, non videtur propositio vera. Potest enim vo-
luntas intendere cognitiones diversorum successive: sicut
curn aliquis proponit librum unum legere et posterius
alium, sive prius de elementis et posterius de corporibus
caelestibus considerare.

IX. Ad primurn dubium respondetur quod aliter com-
paratur virtus divina ad res productas: et aliter species
intelligibiles intellectus angelici ad obiecta intelligibilia ab
ipso. Nam divina essentia et divina virtus est omnium
similitudo actualis, per quam intellectui divino omnia
praesentia sunt actualiter in esse obiectivo, eo modo quo
res sunt praesentes nostro intellectui per speciem qua
actualiter intelligimus et per conceptum ab intellectu for-
matum. ideo, dum Deus intendit suam essentiam et suam
virtutem continentem omnia videre, intendit etiam omnia
videre actualiter ut 10 0110 essentia et virtute continentur.
Species autem intellectus angelici non sunt actuales simi-
litudines suorum obiectorum, sed habituales: unde non
ponuntur per eas obiecta in esse actuali obiectivo. Ideo
non oportet ut angelus. intendens videre suas naturales
species, intendat videre actualiter obiecta: sed intendit
videre ea ut sunt in ipso habitualiter in actu primo. Et
sic videt omnia illo modo simul, videndo species suas ut
sunt unum in essentia sua: quod est videre in confuso,
non autem propria et distincta cognitione; sicut et cum
videntur partes in toto.

Sed occurrit dubium. Licet enirn species non sit simi-
litudo obiecti per modum conceptus, est tamen rei simi·
litudo. Cognita autem similitudine, cognoscitur id cuius est
similitudo. Ergo etc.

Respondetur quod, cognita tali similitudine alicuius ut
est perfectio cognoscentis, cognoscitur ipsa res non se·
cundum quod in se est, sed secundum quod estin ima-
gine. Et sic conceditur quod angelus cognoscit obiecta

SUMMA CONTRA GENTILES, CAP. LV.

illa secundum esse quod habent in ipsis speciebus: non
autem ut in seipsis sunt.

X. Ad secundum * dicitur quod intelligitur de cognitione
sequente intentionem: ut patet ex eo quod inquit, quo-
niam vis cognoscitiva non cognoscit aliquid actu nisi adsit
intentio, quae propositio non est vera nisi de cognitione
sequente, non autem de praecedente intentionem. ’

Sed advertendum quod non dixit Sanctus Thomas abso-
lute et simpliciter, Quae cadunt sub una intentione oportet
simul esse intellecta: sed apposuit etiamrnecessitatem ex
parte intentionis, dicens, Quae oportet sub una et eadem
intentione cadere, oportet simul esse intellecta. Aliqua
enim cadunt sub una intentione de necessitate, ita scilicet
quod, si unum intendatur, necesse est ut et aliud inten-
datur: sicut, cum intenditur medicina sub ratione ordinati
ad sanitatem, necesse est ut et sanitas intendatur. Aliqua
vero cadunt sub una intentione non de necessitate, sed
ex libertate voluntatis: sicut cum aliquis ex una re plures
intendit utilitates, posset tamen unam utilitatem intendere
et non aliam. Similiter ergo et in cognitionibus intentis,
de quibus intelligitur propositio Sancti Thomae, aliquae
necessario sub una intentione cadunt, quia non potest
unius cognitio intendi quin intendatur alterius cognitio:
et haec sunt quae tantam colligationem habent inter se
quod unum absque alio cognosci non potest; sive sit ra-
tione ipsorum obiectorum, sicut illa quorum unum inalte-
rius ‘ratione cadit, sive ex parte medii cognoscendi.. Aliqua
vero sunt quae non habent talem connexionem, sed unum
absque alio intendi potest, licet sub una intentione. cadant:
sicut cum quis, intendens philosophiae cognitionem, simul
intendit caelum cognoscere et elementa. Ubi ergo aliquae
cognitiones simul ex necessitate sub 1100 intentione ca-
dunt, necesse est ut simul 0118111 sint in intellectu: quia
nulla alia ratione sub una intentione necessario cadunt
nisi quia una absque alia esse non potest. Et sic, ,01110
omnium cognitio de necessitate sub una intentione divinae
voluntatis cadit intendentis divinam essentiam perfecte vi-
dere, eo quod divina essentia perfecte videri non possit
nisi secundum totam eius virtutem videatur, sub qua omnia
comprehendunmr3 idcirco non potest intendi cognitio pet-
fecta divinae essentiae quin aliorum cognitio intendatur.
Et per consequens oportet Deum omnia simul cognoscere.
Ad rationem in oppositum dicitur quod non est contra
intentum Sancti Thomae. Licet enim illae cognitiones simul
intendantur,non tamen necessario sub una intentione cadunt.
XI. Tertio '. Si non omnia Deus cognosceret simul, non
omnia intelligeret una operatione. Hoc autem est impos-
sibile: cum sua operatio sit sua essentia. Ergo etc. — Pro-
batur antecedens. Quia intellectus successive multa consi-
derantis impossibile est unam tantum operationem esse:
cum operationes secundum obiecta differant, etsie opor-
eret primi esse primam operationem, et secundam secundi.
XII. Sed videtur fundamentum huius rationis falsum
esse. Nam angelus, considerans hominis naturam, non con·
siderat Sortem nondum genitum, quia non fertur inanitus
eius ad futura: Sorte autem genito, perseverante prima
cognitione, considerat Sortem, quia per eandam speciem
cognoscit omnia singularia speciei simul existentia. Ergo
possunt aliqua successive cognosci per unam et eandem
operationem. Et sic dicemus Deum successive rerum co-
gnitionem habere, sicut res successive esse habent, ma—
nente tamen una et eadem operatione intellectus divini.

2. Ad hoc dubium, si sustinere voluerimus quod nullo
modo unica operatione possint plura successive cognosci,
dicendum est quod argumentum falsum supponit, 00111001
quod Sortes noviter generatus cognoscatur cognitione
eadem qua cognoscebantur alia individua prius existentia.
Hoc enim falsum est. Sicut enim species hominis non
erat actu similitudo Sortis antequam Sortes esset, ita con·
ceptus quem formavit intellectus per illam speciem, non
erat conceptus eorum quae sunt propria Sortis. Ideo, si
debet angelus noviter Sortem intelligere, necesse est ut
alium actum eliciat, aliumque conceptum formet.

Si autem instetur, quia operationes non differunt nisi
secundum obiecta ad quae primo et per se terminantur.

um. vni, Dt

· Cf. n. vui, init
et n. xiii.

