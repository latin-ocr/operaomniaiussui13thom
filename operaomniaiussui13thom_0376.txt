302

modo: quia videlicet prius non erat ratio entis in aliquo
ex quo fiat quod creatur. — Item ens totaliter, idest quan-
tum ad omnia quae sunt de eius ratione, per creationem
producitur. Et sic fit ens simpliciter tertio modo ex non
ente simpliciter: quia fit nulla eius parte praeexistente.

Per generationem autem non fit ens simpliciter tertio
modo ex non ente simpliciter: quia non fit materia. — Non
etiam ens simpliciter secundo modo: quia ens absolute
non est formalis terminus generationis, sed aliqua deter-
minata species entis. — Sed fit ens simpliciter primo modo:
quia fit substantia ex non substantia.

Sanctus Thomas ergo accipit ens simpliciter hoc loco
duobus modis ultimis. Philosophus autem primo tantum
modo accipit, ubi allegatur. Ideo nulla est contradictio.

V. Quinto. Omne agens quod materiam in agendo re-
quirit, producit solum formam in materia. Deus autem
non producit solum formam in materia, sed totam rem sub-
sistentem. Ergo etc. — Consequentia nota, cum maiori. -
Minor vero probatur. Deus est ens actu non per formam
inhaerentem, sed per totam substantiam suam. Ergo etc.
Probatur consequentia: quia unumquodque agit sibi si-
mile, cum agat secundum quod est actu. Unde Vll Meta-
physicae probatur quod res materiales habentes formas in
materiis, generantur a materialibus agentibus, non autem
a formis separatis.

2. Sed videtur ista ratio non concludere. Si enim, quia
Deus agit sibi simile, cum ipse sit totus actu, oportet ut
producat totam substantiam rei; eadem ratione oportebit
ut omnis res producta ab eo sit omnino simplex, sicut ipse
est simplicissimus. Et sic de aliis perfectionibus divinis.

Sequetur etiam quod non producet materiam: quia ma-
teria non est ens actu, sicut est Deus.

3. Pro intelligentia huius, considerandum est quod agens
dupliciter considerari potest: scilicet materialiter; et for-
maliter. Materialiter quidem, inquantum in ipso conside-
ratur haec vel illa natura, puta homo, equuS, et huiusmodi.
Formaliter. autem, quando consideratur cum ordine ad
actionem a qua denominatur agenS. - Similiter effectus
materialiter consideratur ut est haec res: formaliter autem,
ut est effectus et res producta.

Utroque modo oportet agens producere sibi simile, sed
diversimode. Si enirn consideretur agens materialiter, tunc
agens producit sibi simile inquantum effectus productus
secundum formam suam continetur per aliquam similitudi-
nem in agente. Non oportet autem ut effectus in omnibus
assimiletur agenti, sed sufficit ut aliquam sui similitudinem
in ipso habeat: sicut, licet Deus sit intellectualis, non
tamen lapis ab eo productus est intellectualis, sed similis
est Deo inquantum est ens et substantia, et ut forma la-
pidis continetur quantum ad omnem sui perfectionem vir-
tualiter in Deo. — Si autem consideretur agens formaliter
ut agens est, oportet inter agens et effectum esse simili-
tudinem quantum ad modum actionis qua agens agit, et
productionis passivae qua effectus producitur. Ideo, si
modus agentis in agendo est ut agat per partem sui tantum,
modus effectus producti est ut secundum partem tantum
producatur. Si autem modus agentis est ut secundum totam
suam substantiam agat, modus effectus erit ut secundum
totam suam substantiam producatur. lnter agens ergo et
effectum formaliter sumpta oportet suo modo similitudi-
nem⁴ esse, sicut et inter ea si materialiter sumantur.

Ad primum itaque, patet quod consequentia nulla est:
quia fit transitus ab agente et effectu formaliter sumptis
ad ea „t materialiter considerantur. Dicitur tamen quod,
etiam si materialiter sumantur, non valet, Agens agit sibi
simile, Ergo quod producitur a Deo est omnino simplex,
sicut non sequitur, Deus est intellectualis, Ergo lapis ab
eo productus est intellectualis: quia agens, producendo
aliquem effectum, non oportet ut producat eum similem
quantum ad omnia quae sunt in ipso, sed quantum ad
formam secundum quam est productivum illius effectus
ut sic; Deus autern unius effectus est productivus ut con-
tinet in se eius perfectionem, est autem et alterius pro-
ductivus ut illius continet perfectionem. Valet autem, Est
ens actu secundum totam substantiam, Ergo producit

SUMMA CONTRA GENTILES, LlB. ll, CAP. XVI.

totam substantiam: quia esse actu est agenti ratio agendi,
non autem esse summe simplex ut sic.

Ad secundum etiam negatur consequentia. Licet enim
materia non sit similis Deo in hoc quod ast esse in se
ens actu, assimilatur tamen sibi in hoc quod aliquo modo
rationem entis participat.

Vl. Sexto. Deus non agit actione quam sit necesse re-
cipi in aliquo patiente: cum sua actio sit sua substantia.
Ergo etc. — Probaturconsequentia. Quia materia requi-
ritur ab aliquo agente ut recipiat actionem eius: cum actio
sit actus agentis in patiente receptus. Est enim actus agen—
tis ξ et formae, idest actus ab agente et forma agentis
productus, aut aliqua inchoatio formae in ipso, idest in-
choatio formae agentis in patiente, dum ipsa forma, quae
in patiente producitur, adhuc est in fieri, nondum habens
esse completum. Per utrumque enim modum dicendi si-
gnificatur quod actio in patiente recipitur.

Adverte hic quod ponit Sanctus Thomas actionem trans-
euntem non esse in agente, sed in patiente ⁵. Et quod non
loquatur de actione consecutive, scilicet pro effectu per
actionem producto, manifestum est ex eo quod negat actio-
nem divinam requirere materiam quia est Dei substantia.
Constat enim, si acciperet actionem pro effectu actionis
et non essentialiter pro ipsa actione, quod actio Dei non
esset eius essentia.

2. Sed occurrit dubium circa antecedens huius ratio-
nis. Primo. Actio transiens, materialiter sumpta, nihil aliud
est quam ipsa forma producta ut est in fieri, sive ut est
motus. Sed non est inconveniens productam formam a
Deo indigere materia in qua recipiatur: ista enim non est
essentia divina. Ergo etc.

Secundo. Superius, capite primo, ubi distinxit Sanctus
Thomas duo genera actionum, dixit utramque actionem,
immanentem scilicet et transeuntem, Deo convenire. Sed
de ratione actionis transeuntis est ut in patiente recipiatur:
ibi enim dicitur quod est perfectio passi. Ergo aliqua aetio
Dei transiens recipitur in patiente. Et sic indiget materia.

3. Ad huius evidentiam. intelligendum est quod de
actione transeunte dupliciter possumus loqui: aut, inquam,
secundum rem et secundum eius propriam rationem; aut
secundum modum significandi et secundum quandam si-
militudinem. Si secundum propriam eius rationem consi-
deretur, sic actio essentialiter est motus, et connotat re-
spectum in agente: motus enim ut ab hoc est actio, ut
dicitur 111 physicorum ἦ - Si autem consideretur secundum
quandam similitudinem et modum significandi tantum, sic
non est essentialiter motus, sed dicit aliquid in agente re-
manens, quod significatur utin aliud transiens, inquantum
per ipsum aliquid ab agente distinctum producitur in esse.
Sic enim, si velle nostrum esset secundum se rerum pro-
ductivum, ut ipsum velle esset ipsum producere, produ-
cere res esset secundum rei veritatem actio immanens,
quia esset idem omnino quod velle, tamen significaretur
per modum in alterum transeuntis. .

Actio ergo divina qua res in esse producuntur, cum
non sit aliud quam ipsum velle divinum et ipsa Dei sub-
stantia, quae a genere motus est omnino separata, non
est actio transiens secundum rei veritatem, sed actio im-
manens quae est velle et intelligere: secundum enim quod
Deus intelligit et vult, ita res in esse procedunt, absque
alia media actione et motu. Sed verum est quod -habet
aliquam similitudinem cum actione transeunte, inquantum
per ipsam aliquis effectus in creaturis relinquitur. Et ideo
a nobis significatur per modum actionis transeuntis in
aliud, curn dicimus, Deus producit aut creat res. Unde
potest dici actio transiens productim, quia habet terminum
extrinsecum productum: non autem subiectae, quod est
proprie esse actionem transeuntem, quia non recipitur in
aliquo extrinseco subiecto, sed remanet in agente. Est ita-
que mens Sancti Thomae hoc loco quod Deus non agit
actione quae vere et secundum propriam rationem sit
transiens. ldeo non agit actione quam necesse sit recipi
in patiente.

4. Ad primum in oppositum dicitur quod antecedens
verum est de actione quae vere est transiens. Actio autem

· Cf. text. et var.

· Cf. Commeat.
cap. ι, a. ιιι sqq.

· Cap. ur.

