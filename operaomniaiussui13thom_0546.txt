⁸ Ct. n. 1.

'' cf. init. Com-
ment. ς et num. ι.

472

Quarto. Diversa quae in inferiori ordine potentiarum per-
-tinent ad diversas potentias, in superiori ordine pertinent
ad unum: ut patet de sensu communi respectu sensatorum.
Sed apprehendere et conservare in parte sensitiva pertinet
ad diversas potentias. Ergo in intellectiva uniuntur.

Adverte quod ista ratio destruit fundamentum positionis
Avicennae. Ipse enim, ut ex superioribus* patet, voluit
quod alia potentia sensitiva esset apprehensiva et alia esset
conservativa, inquantum est in organo corporali, et ideo,
quia intellectus est virtus apprehensiva et corporeum or-
ganum non habet, sibi non convenit conservare. Per hanc
autem rationem ostenditur quod, licet in parte sensitiva
alia ponatur potentia apprehensiva et alia conservativa, in
intellectu tamen oportet unam et eandem esse cui utrumque
conveniat. Et sic fundamentum illud Avicennae nullum est.

Quinto: et est contra quartum dictum Avicennae. Si
addiscere nihil aliud sit quarn hominem aptari ut uniatur
intelligentiae agenti, qui addiscit unam scientiam, non magis
addiscit illam quam aliam: quia, secundum ipsum, intelli-
gentia agens omnes influit scientias. Hoc autem constat
esse falsum. Ergo etc.

Ultimo arguitur quia haec opinio est contra mentem
Aristotelis, qui, 111 de Anima, inquit intellectum esse locum
specierum: quod nihil aliud est dictu quarn ipsum esse
thesaurum illarum, ut verbis Avicennae utamur. — Item,
quod quando intellectus possibilis acquirit scientiam, est
potens operari per seipsum, licet actu non intelligat. -
item, VIlI Pnysicorum, text. 32, quod ante addiscere homo
indiget motore per quem reducatur in actum, non autem
post. —- Et sic, apud Aristotelem, remanent species in in-
tellectu, dato quod non intelligat actu.

Quod etiam non sint in intellectu a substantia separata,
secundum Aristotelem, patet quia, 111 de Anima, textu 39,
dicit quod phantasmata se habent ad intellectum possibilem
sicut sensibilia ad sensum. Constat autem quod sensibilia
causant species in sensum. Ergo oportet ut et phantasmata
causent species in intellectum, et non intelligentia separata.

V. Quantum ad tertium, respondetur ad duas rationes
adductas pro opinione Avicennae *. Ad primam, cum ar-
guebatur quod, quandiu formae apprehensae manent in
potentia apprehensiva, actu apprehenduntur: respondetur
quod istud est falsum. Sunt enirn quandoque in actu per-
fecto in intellectu: et hoc est quando actu considerat in-
tellectus. Quandoque vero sunt in actu imperfecto, medio
modo scilicet inter potentiam et actum: et hoc est quando
intellectus actu non considerat.

Confirmatur ista responsio ex verbis Aristotelis, lll de
Anima, textu 8, ubi ponit quod intellectus habens scien-
tiam est quidem sciens actu, et potest per seipsum ope-
rari, sed tamen est aliquo modo in potentia, licet non
sicut ante addiscere vel invenire.

Attendendum quod, quia vidit Avicenna apud Aristo-
telem non oportere alia ratione ponere species in sensu
et intellectu nisi ut sensus in actu sit sensatum in actu
et intellectus in actu sit res intellecta in actu per ipsam
speciem; putabat autem sensatum dici in actu cum actua-
liter sentitur, et intellectum esse actu cum actu intelligi-
tur: ideo concludebat quod sensus in actu est sensatum
ipsum cum sensatum actu sentitur, et similiter quod intel-
lectus est idem cum re intellcta cum actu consideratur.
Et quia non sentitur res nisi per actum sensuS, et res non
intelligitur nisi per actum intellectus, ideo sequebatur quod
intellectus non sit in actu per speciem intelligibilem nisi
cum per ipsam actu intelligit, neque sensus per speciem
sensibilem nisi cum per ipsam sensibile sentit et cognoscit
actu. Et sic, cessante actu cognitionis, cum, secundum
ipsum, desineret potentia apprehensiva esse unum cum
re apprehensa, desinebant species intellectuales informare
intellectam. Sed ex responsione quam hic ponit Sanctus
Thomas, de mente Aristotelis, habetur quod Avicenna de-
ceptus est quia nescivit distinguere de esse in actu per-
fecto, et de esse in actu imperfecto et habituali. Sensatum
enim et intellectum, cum actu percipiuntur, sunt in actu
perfecto, et sunt unum perfecte secundum esse cognosci-
bile cum sensu in actu et intellectu in actu, quae tunc

SUMMA CONTRA GENTlLES, LIB. II, CAP. LXXIV.

sunt et ipsa in actu perfecto. Quando autem non perci-
piuntur actu, sed habent species in sensu et intellectu, tunc
sunt in actu cognoscibili imperfecto, sicut sensus et intel—
lectus sunt in actu imperfecto. Et sic sunt unum imper-
fecte cum sensu in actu et intellectu in actu.

2. Ad secundam, cum adducebatur auctoritas Aristo-
telis dicentis memoriam non esse in parte intellectiva, re·
spondetur negando consequentiam. Licet enim memoria
quae non est nisi praeteriti ut praeteritum est, et per con-
sequens non abstrahit a particularibus conditionibus, sit
tantum in parte sensitiva, non autem in intellectiva, quae
est universalium3 non tamen excluditur quin intellectus
sit conservativus specierum intelligibilium, quae abstrahunt
ab omnibus conditionibus particularibus.

Advertendum, ex doctrina Sancti Thomae Prima Parte,
q. Lxxxx, a. 6, quod memoria dupliciter accipi potest. Uno
modo, pro vi conservativa specierum dumtaxat. Et sic in-
venitur in parte intellectiva; et non distinguitur ab intel-
lectu realiter, sed ipse intellectus, ut conservativus spe-
cierum intellectualium, dicitur memoria. Alio modo, ut
est praeteriti ut praeteritum est: et sic non est in parte
intellectiva, — intellige, ut dicitur Prima Parte ibidem, ad: 2,
si praeteritio se teneat per se ex parte obiecti, non autem
si teneat se ex parte operationis: sic enim salvaturratio
memoriae etiam in parte intellectiva, inquantum intelligit
se prius intellexisse — sed est in sensitiva tantum, quae
est apprehensiva particularium. - Et hanc distinctionem. hic
Sanctus Thomas implicite in sua responsione ponit.

VI. Sed occurrit unum dubium. ln anima enim sepa-
rata sunt tantum vires partis intellectivae..Et tamen anim
separata est cognoscitiva praeteriti ut praeteritum est:
alias, ut dicitur in Qu. de Anima, art. 20, non recorda·-
retur eorum quae gessit in vita, et sic periret conscientiae
vermis. Ergo in parte intellectiva oportet ponere memo-
riam quae est praeteriti ut praeteritum est.

Vll. Ad huius difficultatis evidentiam, considerandum
est quod, cum praeteritum, ut praeteritum, dicat esse mh
determinato tempore, dicit aliquid sub conditione parti-
culari. Et ideo idem iudicium est de anima quantum ad
cognitionem praeteriti ut praeteritum est, et quantum ed
cognitionem particularium. Cum autem duo sint genem
singularium, scilicet singulare materiale et singulare im-
materiale, singulare immateriale non excluditur a cogni-
tione intellectiva, sed tantum singulare materiale: ut inquit
Sanctus Thomas Prima Parte, loco praeallegato ⁹, ad a.
Ideo secundum modum animae se habendi ad singulare
materiale dum est coniuncta aut separata, erit investigan-
dum quomodo sit aut non sit memoria in parte intellectiva. Α

Sciendum ergo, secundum doctrinam Sancti Thomae 5⁵,
quod anima coniuncta corpori, quia intelligit per species
a particularibus materialibus abstractas, quae non rapine-⁷
sentant nisi naturam universalem a materialibus abstraetm,
non potest directe intelligere singulare, sed intelligit m
tantum reflexe, dum reflectitur supra suam operationem
et principium operationis, atque super phantasma a quo
species intelligibilis est causata: quae tamen reflexio oom-
pleri non potest absque adiunctione virtutis cogitativae et
imaginativae, quae sunt potentiae sensitivae. Directe autem
illa per sensitivas potentias cognoscit, inquantum in seam
recipitur similitudo repraesentativa naturae quantum od
conditiones individuales. - Anima autem a corpore sepsi-am
praeter formas quas coniuncta corpori acquisivit, hebet
etiam speeies a divino lumine sibi influxas, similes epe-
ciebus quae sunt in mentibus angelicis, quae sunt ¹re-
praesentativae non solum naturae universalis, sed etiam
singularium et conditionum particulariumz et animae illa
singularia dumtaxat repraesentant, ut dicitur Prima Parte,
q. cxxxix, a. 4, ad quae habet aliquam determinatam ha-
bitudinem, vel per praecedentem cognitionem, vel per alu·-
quam affectionem, vel per naturalem habitudinem, vel per
divinam ordinationem: haec enim omnia quodammodo
reddunt animam dispositam ad formam intelligibilem, ut
repraesentet sibi haec singularia aut illa. Et ideo per illas
species anima separata non solum directe universalia co-
gnoscere potest, sed etiam particularia.

· Vid. ιι. vn.

· Cf.11‘.,r.xxxvi‚
ι. ι ειικιιιμι. 4·

