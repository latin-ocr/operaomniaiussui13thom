SUMMA CONTRA GENTILES, LIB. ΙΙ, CAP. XIX. 309

neque est terminus motus: ut per hoc quod non est
motuS, habeat quod est absque successione intrinseca
et essentiali; per hoc vero quod non est terminus mo-
tus, habeat quod est absque extrinseca et antecedenti suc-
cessione.

11.Secundo. Inter esse et non esse, quae sunt quasi extre· v

ma creationis, non potest esse aliquod medium. Ergo etc. —
Probatur consequentia. Quia in omni motu successivo est
aliquod medium inter eius extrema: ut patet ex defini-
tione medii‚ V Physicorum.

Advertendum quod inquit Sanctus Thomas esse et non
esse quasi extrema esse creationis, non autem absolute
esse extrema: quia, proprie loquendo, creatio non habet
duos terminos inter quos sit. Sunt enim proprie termini
in actione quae est curn motu: quia ibi est subiectum
aliquod transiens a termino a quo ad terminum ad quem.
In creatione autem, quia non est motus, non est aliquid
subiectum transiens ab uno termino ad alium: sed est ibi
tantum, ut dicitur Potentia, q. ιιι, i, ad ii, effluxus ab
agente in factum. Sed tamen quia, secundum modum in-
telligendi, apprehendimus creaturam, tanquam prius non
existentem,..postea habere esse; ideo esse et non esse aliquo
ffi'odo possunt dici termini, prout non existentia rei pro-
ductae et existentia eius, nullo existente subiecto quod a
non esse transeat ad esse, termini productionis dicuntur
modo dicto.

2. Sed occurrit dubium circa rationem. Si ideo in crea-
tione non est successio quia inter esse et non esse medium
non eadit, eadem ratione in generatione rei, accipiendo

. generationem ut etiam includit motum ad introductionem

formae substantialis in materia, non erit successio: quia

· etiam illa est inter non esse et esse.

Respondetur: et dicitur primo, quod non est eadem
ratio de creatione et generatione. ln creatione enim nullum
est subiectum quod disponi oporteat ad susceptionem
formae substantialis, sieut est in generatione, sed statim

· post non esse res creata totum suum esse simul accipit:

sicut etiam, disposita iam per motum materia ad formam,
statim per generationem, quae est terminus motus, res
accipit esse. - Item, creatio est inter non esse simpliciter,
quod est nullo modo esse, et esse simpliciter, quod est
secundum omnes partes suas essentiales simul esse. Ge-
naratio autem est inter non esse hoc, et esse hoc, puta
inter non esse hominem et esse hominem: cui non esse
coniungitur esse alterius formae et accidentium eius, quae
oportet per motum abiici, ut introducantur accidentia con-
venientia formae introducendae. Quia ergo inter accidentia
formae abiiciendae sub tali gradu, et accidentia formae
inducendae, cadit medium, ad quod prius pervenitur quam
ad extremum, ideo inter non esse et esse quae sunt extrema
generationis, aliquo modo potest dici quod cadat medium:
licet non sit proprie dictum. Cum enim ex aere generatur
ignis, et sic ex non esse ignis fit transitus ad esse ignis,
oportet prius accidentia aeris ad esse remissum pervenire,
et accidentia ignis in esse remisso introduci, quam materia
accidentia aeris omnino amittat et formam ignis cum acci-
dentibus intensis suscipiat. Ideo inter non esse ignis con-
iunctum formae et accidentibus aeris, et esse ipsius ignis,
cadit medium. Inter non esse autem et esse quae sunt
aliquo modo extrema creationis, non cadit medium: quia
in ea consideratur non esse simpliciter, quod scilicet nulli

 

 

esse aut formae coniungitur; inter tale autem non esse
et esse nullum cadit medium.

Dicitur secundo quod, accipiendo generationem ut in-
cludit motum, non est inter esse et non esse praecise, sed
etiam inter esse et esse, puta inter esse aeris et esse ignis.

111. Tertio. ln creatione non potest fieri praecedere fa-
ctum esse. Ergo in ea non est successio. — Patet conse-
quentia. Quia in omni factione in qua est successio, fieri
est ante factum esse, ut habetur Vl Plyrsicorum. m Ante-
cedens vero probatur. Quia tale fieri creaturae non esset
in ipsa creatura quae diceretur fieri, cum non sit ἶ ant'e
factum esse; nec in ipso factore, quia moveri non est
a'ctus moventis, scilicet ut subiecti, sed moti·, nec in aliqua
materia sacti praeexistente, quia hoc est contra radonem
creationis. Ergo etc.

IV. Quarto. Esse substantiale creaturae non est divisi-
bile secundum intensionem et remissionem: cum substantia
non suscipiat magis et minus. Nec in creatione praecedunt
dispositiones ad esse creaturae: cum materia non prae-
existat creationi. Ergo ibi non est successio. — Probatur
consequentia. Quia, cum omnis factio successiva sit in
tempore, simul dividitur tempus motus et id super quod
transit motus: nam in medietate temporis regulariter mo-
tum pertransit medietatem magnitudinis. Divisio autem in
formis, divisioni temporis correspondens, attenditur secun-
dum intensionem et remissionem aut ipsius formae quae
est terminus motus, aut dispositionum ad talem formam.
Ergo, ubi esse non capit intensionem et remissionem, nec
sunt dispositiones ad ipsum talem divisionem capientes,
ibi non est successio in acquisitione talis esse.

Adverte quod ideo dixit Sanctus Thomas regulariter
motum in medietate temporis medium magnitudinis per-
transire, quia, si aliquid irregulariter moveretur, ut scilicet
una pars motus esset intensior altera, hoc non eveniret.
De veritate autem huius propositionis visum est in Primo *.

V. Quinto. ln creatione nihil praeexigitur ex parte ma-
teriae. Nec aliquid deest agenti ad agendum, quod postea
per motum ei adveniat. Ergo creatio est in instanti. -
Probatur consequentia. Quia successio in rerum factione
ex defectu materiae provenit, quae a principio non est
sufficienter ad receptionem formae disposita. Unde, cum
est disposita, formam recipit in instanti: sicut diaphanum,
quia semper est in ultima dispositione ad lucem, statim ad
praesentiam lucidi illuminatur. Quod si requiritur motus,
hoc non est ex parte illuminabilis, sed ex parte illumi-
nantis, ut fiat praesens. Ubi ergo nihil requiritur ex parte
materiae; nec ex parte agentis aliquid per motum acqui-
sibile requiritur; ibi oportet factionem instantaneam esse. —
Ex iis deducitur quod simul dum aliquid creatur, creatum
est: sicut simul aliquid illuminatur et est illuminatum.

Sciendum autem quod, licet simul sit creari et creatum
esse, et illuminari ac illuminatum esse, tamen ratione di-
stinguuntur. Quia creari dicit ipsum esse creaturae cum
actuali novitate essendi et habitudine actualis dependentiae
ad Deum: creatum autem esse dicit ipsum totale esse rei
positum in actu a Deo, non autem dicit habitudinem
actualis dependentiae cum tali novitate essendi.

Ummo confirmatur auctoritate Gen. 1. Ubi enim dici-
tur, In principio * scilicet temporis, secundum Basilium —
creavit Deus caelum et terram, datur intelligi creationem
instantaneam esse: cum principium temporis sit instans.

· Cap. xx, Com·
ment. n. vn.

