Porro summo studio ab editoribus conatum est ut ad effectum duce-
rentur quae idem sapientissimus Pontifex tanquam normam praescripsit in
cudendis operibus Sancti Thomae sequendam: ut nempe optimis formis
litterarum exprimerentur, accurateque emendarentur, iis etiam adhibitis co-
dicum manu scriptorum subsidiis quae aetate hac nostra in lucem et usum
prolata sunt. Inter quae summe eminet, vel potiuS, ni tempus invidum magnam
eius partem nobis eripuisset, solum suffecisset, ipsum divini Auctoris Auto-
graphum, quod, ex benignitate TUI praedecessoris Pii X et TUA, datum
est nobis semper in manibus habere et usque ad minima scrutari. Et quia
Codex ille non solum opus ultimatum exhibet, sed .et gradus indicat quibus
a bono usque ad perfectum deductum suit, quaecumque Sanctus Thomas
perpoliendo reiecit, delevit, mutavit, in Appendicem collegimuS‚ quo inte-
grum fiat studioso in operationem intimam illius praeclarae mentis penetrare.

Dignare igitur, PATER SANCTISSIME, accipere benigne ‘quod
Veritatis CUSTODI et sacrorum studiorum VINDICI omni titulo debetur:
immo quod iam successionis iure TUUM est, QUI opus typis exprimendi
scripta Doctoris Angelici, quod gloriosus decessor TUUS feliciter inchoavit,
auctoritate TUA protegis et sustentas. Nobis vero ut benedictionem Aposto-
licam impertiariS, ad pedes TUOS humiliter prostrati, enixe postulatum,
Collaborantes Editioni Leoninae Operum Sancti Thomae AquinatiS, An-
gelici Ecclesiae DoctoriS, et Patroni Coelestis studiorum optimorum.

