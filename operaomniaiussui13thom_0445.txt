 

⁸ Cf- text.

SUMMA CONTRA GENTILES, LIB. ΙΙ, CAP. XLIV.

effectus intendi inquantum distinguuntur. Causae enim
propriae, ut sic, proprius est finis, non autem communis. —
Unde negatur assumptum, sumendo cum glossa addita,
scilicet: aut utraque ab una commum· causa dependeat.

111. Tertio. Si per motum liberi arbitrii acquisitus est
diversus gradus rationalibus creaturis, nulli creaturae erit
suus gradus naturalis, sed accidentalis. Sed hoc est falsum.
Ergo etc. - Probatur sequela. Quia quod est alicui natu-
rale, non acquiritur ab eo per voluntatem: cum motus
voluntatis praesupponat existentiam volentis. — F alsitas
etiam consequentis probatur. Quia sequeretur, hoc dat0‚
quod omnes substantiae rationales creatae essent unius
speciei: quia, cum non distinguantur, per te, nisi per
gradus accidentales, ex illis gradibus non poterunt speci-
fice distingui, eo quod differentia specifica naturalis uni-
cuique sit. Hoc autem esse falsum, diversus modus natu-
ralis intelligendi demonstrat. Ergo etc.

Quarto. Sequeretur unionem huius animae ad hoc
corpus non esse naturalem, utpote ex motu liberi arbitrii
acquisitam. Ergo nec compositum naturale erit. Ergo no-
bilissima in entibus, ut homo, sol, et alia astra, innatu-
ralia erunt. Quod absurdissimum est.

Quinto: et est confirmatio praecedentis rationis. Se·
quetur quod homo, sol et luna, et alia huiusmodi, non
sint aliquae species. Quia unio huius substantiae ad hoc
corpus, tanquam ex merito dependens, erit accidentalis.
Ex iis autem quae per accidens uniuntur, non resultat
aliqua species.

Sexto. Sequetur quod anima rationalis quae consecuta
est hoc corpuS, possit iterum coniungi alii corpori, etiam
sidereo. Quia merita et demerita possunt augeri et minui:

⁴ praecipue secundum Origenem. Et sic quae ad merita

consequuntur, possunt in melius et in peius mutari. Hoc
autem et secundum philosophiam est falsum, secundum
quam determinatis formis assignantur determinatae mate-
riae: et secundum fidem est haereticum, quae animam
tenet idem corpus quod deposuit in resurrectione reas-
sumere. Ergo etc.

Septimo. In ipsis substantiis rationalibus ante merita
fuit distinctio a principio, ita quod aliquid habuit una
quod non habuit alia: alioquin non fuissent multae. Ergo,
pari ratione, non fuit necesse ut graduum diversitas ex
demeritorum ⁴* diversitate proveniret.

IV. Octavo. Tales substantiae a principio fuerunt se-
cundum divisionem formalem, non autem secundum di-
stinctionem materialem distinctae: cum divisio secundum
quantitatem in solis corporibus sit. Ergo fuerunt distinctae
secundum graduum diversitatem: quia divisio formalis re·
ducitur ad privationem et formam; et sic oportet unam
formarum esse meliorem et alteram viliorem; ut patet
ex Philosopho dicente, VIII Metaph. θ’, quod species rerum
sunt sicut numeri, quorum unus alteri addit aut minuit.
Ergo etc.

Advertendum‚ primo, quod divisio formalis, quae fit per
differentias, non ita reducitur ad privationem et formam
quasi una differentia aut forma sit privatio, et altera sit
forma. Hoc enim est impossibile: cum privatio sit non
ens, cui non potest convenire ut naturam aliquam con-
stituat. Sed hoc dicitur quia semper una differentia se
habet sicut imperfecta in comparatione ad aliam, ut patet
discurrenti per omnium generum differentias: imperfectum
autem, ut sic, habet similitudinem cum privatione.

2. Circa istam propositionem adductam ex Philosopho,
VIII Metaph„ text. ιο, Species rerum sunt sicut numeri,
quorum unus alteri addit aut minuit, advertendum quod
duplicem sensum habere potest. Unus sensus est quod,
sicut numerus posterior comprehendit in se omnes priores
et unitatem addit, ita omnis species perfectior includat
formaliter in se omnes differentias cuiuscumque speciei
imperfectioris, et differentiam ad illas addat. Et hic sensus
non est intentus ab Aristotele: cum falsus sit et impossi-
bilis, si universaliter sumatur, in omnibus videlicet specie-
bus. Una enim species specialissima substantiae non venit
in compositionem alterius speciei. Non enim in ratione
hominis includitur differentia constitutiva bovis et asini et

371

aliorum animalium imperfectiorum. Tum quia tunc homo
esset bos, asinus et alia animalia. Tum etiam quia non
posset homo quidditative cognosci nisi omnes animalium
differentiae cognoscerentur: omnes enim necesse esset in
ratione quidditativa suo ordine ponere. — Sed secundum
hunc sensum, habet veritatem tantum in speciebus sub·
ordinatis in linea praedicamentali. Perfectior enim species,
quae est posterior, continet imperfectiorem, quae est su-
perior, secundum perfectionem, et addit differentiam ad
ipsam, sicut numerus perfectior continet imperfectiorem
et addit unitatem. Et ideo, sive uni speciei addatur diffe-
rentia illius contractiva, sive subtrahatur sua ultima diffe-
rentia, non remanet eadem species. Si namque, ut exem-
plificat Sanctus Thomas VIII Metaph. ἦ animali addatur
rationale, non remanet amplius species quae erat animal
dumtaxat, sed constituitur speeies animalis quae est homo;
et si ab animali removeatur sensibile, non remanet ani-
malis species, sed plantae. Similiter est et in numeris. Si
enim quaternario addatur unitas, non remanet quaterna-
rius nisi materialiter, sed fit quinarius; et si ab ipso re—
moveatur unitas, remanet ternarius.

Secundus sensus potest esse quod, sicut quaelibet species
numeri per indivisibile constituitur, per ultimam scilicet
unitatem; et unusquisque numerus aut excedit alium per
unitatem additam, aut deficit ab illo per subtractionem
unitatis: ita quaelibet species rerum per indivisibilem diffe-
rentiam constituitur; ita quod quicquid attingit ad illam
differentiam, sub illa specie continetur3 quicquid autem
deficit ab illa aut illam excedit, ad aliam speciem pertinet.
Et ideo omnis alia species aut constituitur per differen-
tiam digniorem et excellentiorem, aut per ignobiliorem.
Ita quod unam speciem addere ad aliam non est illam
aliam continere formaliter et ulterius includere nobiliorem
aliquam differentiam: sed est ipsam per nobiliorem et ex-
cellentiorem differentiam constitui, differentiam alterius
eminenter continentem; quo modo etiam nobilior species
dicitur aliqualiter ignobiliorem continere, non quidem for-
maliter, sed eminenter. -— Ad hunc ergo sensum accipit
propositionem Aristotelis Sanctus Thomas: quia ex eo
optime inaequalitas substantiarum quae formaliter distin-
guuntur, arguitur. Licet etiam primus sensus habeat veri-
tatem, ut dictum est, in speciebus secundum superius et
inferius in linea praedicamentali ordinatis.

V. Nono. Aut creaturae rationales possunt subsistere
absque corporibus: aut non. Si primum, non fuit necesse
propter merita diversa corporum diversitatem institui: quia
etiarn poterat in substantiis spiritualibus absque corporum
diversitate diversus gradus inveniri. — Si secundum, ergo
simul cum ipsis fuerunt corpora producta. Sed maior est
distantia corporalis substantiae ad spiritualem quam spi-
ritualium ad invicem. Ergo, si utramque substantiam pro-
duxit absque meritis praecedentibus, non oportuit merita
praecedere ad hoc ut in diversis gradibus spirituales sub-
stantiae instituerentur.

Decimo. Sequeretur quod, propter uniformitatem crea-
turae rationalis, si scilicet merita diversa non praecessis-
sent, fuisset creata natura corporalis uniformis. Ergo fuisset
creata materia prima sub una tantum forma. Ergo reman—
sisset imperfecta: cum sint in ipsa plures formae in potentia.
Sed hoc divinae bonitati non est conveniens. Ergo etc.

Undecimo. Esset a casu quod in mundo esset tantum
unus sol. — Patet consequentia. Quia a casu fuit quod una
tantum substantia sic peccavit ut tali corpori mereretur
adiungi.

Duodecimo. Sequeretur quod visibilia corpora essent
adiuncta substantiis invisibilibus propter peccatum. Quod
est propinquum errori Manichaeorum.

Adverte quod hoc consequens dicitur propinquum er-
rori Manichaeorum, quia, sicut Manichaei visibilia dice-
bant a malo principio effective processisse, ita hoc con-
sequens dicit illa a malo finaliter processisse.

CONFIRMATUR auctoritate Gen. 1, ubi de singulis operibus
visibilium creaturarum tali modo loquendi Moyses utitur,
Vidit Deus quod esset bonum etc.; postea de cunctis simul
subiungit, Vidit Deus cuncta etc.

· Loc. cin,
lect. 3.

