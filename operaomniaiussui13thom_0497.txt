⁸ Cf. n. iv.

' 1⁷01. n? gen.
mil? ⁰ :mat
ι. rx, A erte.

SUMMA CONTRA GENTILES, LIB. ll, CAP. LX.

ipsis inveniuntur aliquae conditiones quae sub sensu ex-
teriori non cadunt: sicut sunt amicitia, inimicitia, utile et
nocivum, et similia. Haec enim per aestimativam in brutis,
et per cogitativam in homine cognoscuntur. Ovis enim,
aestimans lupum inimicum, fugit; non autem fugit aliam
ovem, quia amicam reputat; et sic inter ovem et lupum
distinctionem facit et comparationem. Similiter avis col-
ligit paleam, quia eam utilem iudicat ad nidificandum: non
autem colligit sarmentum, quia illud inutile iudicat. Quod
faciunt bruta per aestimativam, id homines per cogitati-
vam faciunt: et longe perfectius, cum etiam per ipsam
particulares propositiones componant; quod bruta non
faciunt, sed tantum in re apprehendunt amicitiam et ini-
micitiam et similia.

11. Contra hanc autem responsionem arguit Sanctus
Thomas multipliciter. ·

Primo ἢ Homo habet aliquam operationem propriam
supra alia animalia, scilicet intelligere et ratiocinari, ex
I Ethicorum. Ergo in homine oportet ponere aliquam par-
tem animae, quae proprie det speciem homini, quae se
habeat ad intelligere sicut actus primus ad secundum. Ergo
per intellectum passivum non potest homo speciem sortiri,
per-quam‘ab aliis animalibus differt. — Probatur prima con-
sequentia. Quia operationes vitae comparantur ad animam
ut actus secundi ad primum, ut patet 11 de Anima. Actus
autem primus in eodem praecedit tempore actum secun-
dum: sicut scientia est ante considerare. — Secunda quoque
consequentia probatur. Quia principium intellectionis non
potest esse intellectus passivus: cum oporteat principium
talis operationis esse impassibile et immixtum corpori, ut
Philosophus proban cuius contrarium apparet de intel-
lectu passivo, cui scilicet assignatur pro sede media ca-
pitis cellula.

ά. Circa istam propositionem, Actus primus in eodem
praecedit tempore actum secundum, dubitatur. Quia grave,
statim cum genitum est, incipit moveri, nisi adsit impe-
dimentum. Et corpus luminosum statim illuminat, prae-
sente diaphano non impedito.

Respondetur quod haee propositio habet veritatem ubi
actus secundus naturali necessitate non sequitur ad actum
primum: sicut est in proposito, ubi actus intelligendi non
necessario sequitur, posito principio intellectivo in materia.

Potest secundo responderi quod loquitur Sanctus Tho-
ms de possibili: scilicet quod potest actus primus tem-
pore praecedere actum secundum. Et hoc conformiter
dieitur ad id quod habetur 1² 11⁸⁶, q. m, a. 2, ubi ait San-
ctus Thomas quod habens formam potest esse in potentia
operans, sicut sciens est in potentia considerans. Et hoc
ad propositum Sancti Thomae sufficit. Vult enim habere
ex hoc quod oportet in eodem esse actum primum et se-
cundum. Quod manifeste habetur, si in eodem non solum
namra, sed etiam tempore actus primus actum secundum
quandoque praecedat.

111. Sed ad hanc rationem posset dupliciter responderi.
Primo, quod secundum principia Sancti Thomae non con-
cludit: ut videtur dicere Scotus, IV Sent„ d. xnm, q. 11 ἥ.
Apud Sanctum Thomam enim intellectus et intelligere se
habent passive, et non active. Et ideo ab anima non est
operatio intelligendi, sed ab obiecto intelligibili aut phan-
tar-mate.

Secundo, quod intelligere est propria quidem operatio
hominis, sed non intrinseca. Quoniam convenit quidem
omni homini et soli per continuationem cum intellectu
possibili, non autem per formam a qua ultimo constituitur
in esse: quoniam homo constituitur in esse per cogitati-
vam. Et ideo non oportet ut in homine sit actus primus
huic operationi correspondens tanquam dans sibi esse. Et
illa propositio, In quocumque invenitur aliqua operatio
vitae, oportet in illo ponere aliquam partem animae quae
ad illam comparetur ut actus primus ad secundum, est
vera dumtaxat ubi ponitur operatio in aliquo tanquam
sibi intrinseca, utpote ab eius forma completiva procedens.

2. Ad primam harum responsionum dicitur primo, quod
non est doctrina Sancti Thomae intellectum mere passive
ad intellectionem concurrere, licet intellectus sit potentia

 

423

passiva. Etsi enim accipiat speciem qua intelligit ab ipso
obiecto, ratione cuius dicitur pati, et secundum quam con-
siderationem est potentia passiva3 informatus tamen specie
intelligibili, ipsam intellectionem producit elicitive, ut patet
ex Verit„ q. 1, 9. Unde falso nobis a Scoto imponitur quod
intellectus et intelligere se habeant mere passive et nullo
modo active.

Dicitur secundo quod, admisso etiam quod intellectus
mere passive ad intellectionem concurreret, adhuc ratio
Sancti Thomae efficax est. Quia si intellectio est hominis
operatio propria, sive active sive passive, - hoc enim ma-
nifestum est, quod intellectio inest homini formaliter, et
per ipsam excedit alia animalia - oportet dicere quod pro-
prium eius receptivum sit formaliter in homine: actus

enim et potentia illius receptiva ad idem suppositum per-.

tinent. Et sic convenienter arguitur, ex hoc quod intelli-
gere est propria hominis operatio, sive ab ipso producta
sive in ipso recepta, oportere principium illius operationis,
sive productivum sive receptivum, esse hominis formam.
Et cum hoc non possit esse nisi anima intellectiva, relin-
quitur ipsam animam intellectivam hominis formam esse.

3. Contra secundam responsionem arguitur, quia na-
tura uniuscuiusque ex propria speciei operatione cogno·
scitur: et ex hoc quod operatio aliqua convenit alicui
naturae inquantum talis, argui potest quod illud speciem
sortiatur per id quod est illius operationis principium;
alioquin nulla esset via ex operationibus cognoscendi na-
turas rerum. Si ergo intelligere est propria hominis ope-
ratio, conveniens homini inquantum homo est; et in qua
hominis beatitudo consistit; ac etiarn per quam omnia alia
transcendit; necesse est ut eius operationis principium sit
forma hominis dans illi speciem. Propriam enim et spe-
cificam operationem oportet a propria et specifica forma
procedere. ,

1V. Secundo “. Phantasia et potentiae quac ad ipsam
consequuntur, ut memorativa et consimiles, sunt passiones
partis sensitivae, ut dicitur in libro de Memoria et Re-
miniscentia. Ergo per ipsas, aut aliquam illarum, non potest
aliquod animal poni in altiori genere vitae quam sit anima
et vita sensitiva. Ergo homo non est vivens vita sibi pro-
pria per virtutem cogitativam. — Probatur prima conse-
quentia. Quia passio partis sensitivae non potest ponere
in altiori genere vitae quam sit vita sensitiva: sicut nec
nutritiva in altiori genere vitae ponit quam sit vita nutri-
tiva. - Secunda vero manifestatur, quia homo est in al-
tiori vitae genere quam sit vita sensitiva: ut patet per Phi-
losophum, 11 de Anima, ubi intellectivum, quod homini
tribuit, superaddit sensitivo, quod omni tribuit animali.

2. Dicetur forte quod, licet cogitativa absolute accepta
non ponat aliquid in superiori genere vitae quam sit vita
sensitiva, potest tamen ponere in superiori genere ut est
intellectui coniuncta: quia ex tali coniunctione habet ali-
quid nobilitatis quod absolute considerata non habet.

Sed contra hoc arguitur. Primo. Aut intelligitur ista
coniunctio ratione phantasmatis: aut secundum rationem
motoris et moti. Non primum: quia puer in ventre matris
est essentialiter homo, et tamen non habet eius cogitativa
unionem curn intellectu, quae est ratione phantasmatis,
Non secundum: quia ex hoc quod unum sit alterius mo-
tivum, non habet perfectionem qua essentialiter aliquid
constituere possit; unio enim motoris ad mobile ipsum
mobile praesupponit. Ergo nulla est responsio.

Secundo. Quantumcumque per unionem cogitativae
cum intellectu ipsa cogitativa aliquid perfectionis haberet,
nunquam tamen tantum elevatur ut sit supra partem sen-
sitivam. Ergo ex unione sui cum intellectu non potest
aliquid« ponere in altiori gradu vitae quam sit vita sensitiva.

V. Tertio principaliter. Homo est movens seipsum,
sicut et alia animalia. Ergo movens et motum sunt partes
eius. Ergo intellectus. - Probatur prima consequentia ex
VIII Physicorum. — Secunda vero probatur, quia primum
movens in homine est intellectus: curn suo intelligibili
moveat voluntatem.

Si dicatur quod sufficit ad movendum intellectus pas-
sivus: contra arguitur. Quia intellectus passivus est solum

' Cf. n. ιι.

