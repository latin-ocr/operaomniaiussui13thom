· Num. ι, 11.

· Comment. cap.
1 (lib. 11), n. ιν

sqq.

408

talis. Quod improbabile videtur, ut inferius ostendetur:
licet ab opinione Platonis non discordet.

2. Advertendum, circa primam improbationem solu-
tionis datae‚ quod licet sensus sit potentia passiva, et ideo
necesse sit ut sentire sit quoddam pati et moveri a sensi-
bilibus exterioribus, ut dicitur 11 de Anima ; et per conse·
quens quod in sentiendo sensus non se habeat ut movens,
sed ut potentia mota, et sicut id quo organum movetur
spirituali motione: non tamen sic dicitur potentia passiva
sensus, et sentire moveri et pati, quasi sensus nullum ha-
beat actum qui sit operatio. Hoc enim manifeste falsum
esse constat: eo quod sensatio operatio quaedam sensus
sit, qua iudicat de sensibili. Sed, cum dupliciter comparari
possit potentia ad suum obiectum, aut scilicet secundum
quod absolute in natura est, aut secundum quod iam est
per suam similitudinem potentiae unitum, dicitur proprie
aliquid potentia passiva aut activa per comparationem ad
obiectum in natura consideratum, non autem ut conside-
ratur tanquam per suam similitudinem unitum potentiae.
Nam si potentia sit ipsius obiecti transmutativa, dicitur po-
tentia activa, comparatur enim ad obiectum sicut agens ad
patiens: sicut potentia calefactiva ignis est potentia activa,
quia est transmutativa calefactibilis. Si autem ipsa potentia
sit ab obiecto transmutabilis, sic est passiva: eo quod ad
obiectum comparetur sicut patiens ad agens. Ex hoc autem
quod potentia comparatur ad suum obiectum ut est in na-
tura sicut patiens ad agens, sequitur quod similitudo obiecti
in potentia recepta comparatur ad ipsam potentiam sicut
actus et forma ad subiectum. Et quia non inconvenit sub-
iectum et actum eius simul ad unam operationem produ-
ctive concurrere, ideo nihil prohibet aliquam potentiam
esse passivam, et tamen simul curn similitudine obiecti in
ipsa recepta ad aliquam operationem convenire: sicut cale·
factibile, simul cum forma caloris in ipso causata a calido,
potest calefacere.

Sic igitur sensus est potentia passiva, qua organum a
sensibili patitur per receptionem speciei sensibilis: et tamen
est principium operationis sentiendi. Et ideo, cum dicitur
a Philosopho quod sentire accidit in ipso moveri a sen-
sibilibus, non est sensus quod ipsum moveri a sensibilibus
sit essentialiter sentire: non enim sentire est recipere (nisi
antecedentis), sed operari, quia est iudicare de re sensibili.
Sed est sensus quod sentire, si in ratione transmutationis
consideretur, non convenit ex hoc quod sensus organum
aut obiectum transmutet, sed ex hoc quod sensus et or-
ganum a sensibilibus transmutatur. Non enim sentire potest
sensus nisi obiecti similitudinem in se recipiat: quod est
moveri et pati.

3. In secunda improbatione, cum dicitur quod alia ope-
ratio est facere motum et recipere motum, notandum quod
operatio non accipitur hic pro actu producto ab eo cuius
dicitur operatio, recipere enim motum non est actus pro-
ductus a mobili: sed, iuxta ea quae dicuntur Tertio huius,
cap. xxn, accipitur operatio prout ultimum per quod una-
quaeque res ordinatur ad suum finem dicitur eius ope-
rati0; secundum quem modum calefieri et secari dicitur
operatio calefactibilis et secabilis.

lv. Circa fundamentum rationis principalis ⁴², videlicet
quod impossibile est ut diversorum secundum esse sit una
operatio secundum quod egreditur ab agente, licet possit
esse una ex parte operati, dubium occurrit. Si enirn actio,
ut superius ὕ est determinatum, nihil absolutum ponit in
agente, sed est tantum motus ipse qui recipitur in passo;
si actio est una ex parte operati, necesse est ut etiarn
sit una secundum quod egreditur ab agente.

Respondetur, sustinendo quod actio nihil absolutum
ponat in agente, quod licet actio materialiter dicat tantum
motum vel mutationem in passo receptam, formaliter tamen
connotat respectum originis in agente. Et ideo ubi plura
agentia ad unum effectum concurrunt, licet motus sit unus,
respectus tamen originis sunt plures in pluribus agentibus.
Unde potest dici ibi esse unam actionem materialiter, sed
plures formaliter. Et sic intelligitur exemplum Sancti Tho-
mae, cum inquit quod, multis trahentibus navem, exparte
trahentium sunt multae actiones, quia sunt diversi impulsus

 

SUMMA CONTRA GENTILES, LIB. ΙΙ, CAP. LVII.

ad trahendum: sunt enim multae formaliter, propter di-
versos impulsus, idest diversas applicationes virtutum ad
trahendum, in quo significatur esse diversos respectus ori-
ginis in ipsis trahentibus navim, sicut sunt diversae vir-
tutes; quamvis materialiter sit una actio. Intelligit ergo
Sanctus Thomas propositionem assumptam de unitate for-
mali actionis, quae resultat ex unitate respectus importati
per actionem: non autem de unitate materiali, de qua pro—
cedit obiectio. ’

V. Secundo principaliter *. Sequitur quod corpus et eius
partes non consequuntur speciem ab anima. Ergo, abeunte
anima, corpus et eius partes remanebunt eiusdem speciei.
Hoc autem esse falsum constat: cum tunc nulli partium
propria operatio insit, quae speciem consequitur. Ergo
non unitur anima corpori tantum ut motor. — Probatur
sequela. Quia mobile non sortitur formaliter speciem a suo
motore ut sic.

Tertio. Corpus non habebit esse per animam: quia mo-
bile non habet esse per suum motorem (qui scilicet sit
motor tantum). Ergo nec vivet per animam: quia viuere
viventibus est esse. Hoc est falsum. Ergo etc.

Quarto. Sequitur quod in unione animae ad corpus
non erit aliqua generatio, neque in separatione corruptio.
Et per consequens mors non erit corruptio animalis. -·
Probatur consequentia. Quia mobile non generatur per
applicationem motoris ad ipsum, neque per eius separa-
tionem corrumpitur: cum mobile non dependeat a mo-
tore ut sic secundum esse, sed tantum secundum moveri.

Quinto. Erit in potestate animae separari a corpore
curn voluerit, et iterum uniri ei curn voluerit. Quod patet
esse falsum. — Probatur consequentia. Quia, secundum 'Pla-
tonem, anima movet corpus sicut movens seipsum. Movens
autem seipsum in se habet movere et non movere. Si ergo
non unitur corpori nisi ut motor, poterit uniri et non
uniri ei ut voluerit.

VI. Quantum ad secundum ὓ, probat Sanctus Thomas
quod anima unitur corpori ut forma. ’

Et arguitur primo sic. Per animam corpus fit actu ens
de potentia ente. Ergo etc. - Probatur antecedens. Quia
semen ante animationem est vivens tantum in potentia,
per animam autem fit vivens actu. - Consequentia etiam
probatur. Quia quo aliquid fit de potentia ente actu ens,
est forma et actus ipsius.

2. Circa probationem antecedentis dubium occurrit.
Nam, ut habetur 11 Pnys. ⁴ et V Metapa. ”, semen se habet
in generatione ut efficiens. Materia autem et efficiens non
coincidunt in idem numero. Ergo semen non est materia
viventis. Cuius oppositum videtur velle Sancms Thomas,
cum inquit semen ante animationem vivere tantum in po-
tentia, per animam autem fieri vivens actu.

Ad huius evidentiam, sciendum quod opinio Arim-
telis, ut patet XV de Animal. ⁴⁶, fuit, semen animalis non
concurrere ad generationem ut materiam, sed tantum ut
agens, inquantum in ipso est virtus generantis. Unde et
11 Phys. et V Metaph. semen ponit in genere causae ef-
ficientis. — Alii autem ponunt semen concurrere ad genera-
tionem sicut materiam, ex qua per multas transmutationes
formatur corpus.

Sequendo ergo opinionem Aristotelis, non potest intel-'—
ligi quod hic dicitur de semine a generante deciso: sed in·-
telligendum est nomine seminis sanguis menstruus, ex quo*
corpus animalis perfecti generatum aut quodcumque eliud
se habens ut materia proxima generationis rei viventis..

Sed si aliorum opinionem sequi voluerimus, possumus
dicere, ex doctrina Sancti Thoma Potentia, q. m, a. 9 et 11,
in respp. ad argg., et inferius in hoc Secundo, cap. Lxxx1x,
quod semen animalis concurrit et effective et materialiter
ad generationem, secundum diversa quae in ipso repe-
riuntur. Est enimin semine corpulenta substantia, ex qua
multoties transmutata corpus formatur: et qnantum ad
hoc semen se habet ut materia. Est etiam spiritus in ipso
contentus, in quo est virtus formativa sicut in proprio
subiecto, et qui non destruitur sed permanet, etiam per-
fecta generatione: et quantum ad hoc effective ad ge·
nerationem concurrit. Loquitur ergo Sanctus Thomas, si

· Cf. n. ι.

· Ct'. nun. ι.

Ὀιρ.ιιι.5;ι.Τ1ι.

Qum, ³³ nia.
lv, ιι. 7.

“ ,1 deamat.
. up. xx.

