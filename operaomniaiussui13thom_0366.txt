292

relationis non attenditur secundum terminos, sed secun-
dum causam et subiectum. Ergo, quantumcumque numeri
sint infiniti quibus binarius est prior, non oportet infinitas
in ipso relationes esse, sed unica relatione reali posset ad
omnes referri: sicut docens philosophiam unica relatione
ad omnes quos philosophiam docet refertur.

Respondetur quod unitas et pluralitas relationis non
attenditur quidem secundum unitatem vel pluralitatem ma-
terialem terminorum, sed bene attenditur secundum uni-
tatem et pluralitatem formalem, cui unitas aut pluralitas
fundamenti correspondet. Unde in locis praeallegatis tenet
Sanctus Thomas quod, si idem magister aliquos doceat
grammaticam, alios vero philosophiam, una relatione re-
fertur ad omnes suos discipulos grammaticae, alia vero
ad discipulos philosophiae: est enim ibi duplex terminus
formalis, inquantum illi sunt grammaticae discipuli, isti
vero philosophiae. In proposito ergo, quia binarius refertur
ad omnes alios numeros tanquam ad terminos formales,
non autem tanquam ad materiales; cum unus numerus sit
ad binarium duplus, alius vero triplus, alius quadruplus,
et sic de aliis in infinitum: et per consequens binarius sit
prior illo numero ut subduplus, illo vero ut subtriplus,
et sic alia et alia ratione proportionis ad diversos numeros
referatur, sintque in ipso diversa fundamenta formaliter:
si omnes essent reales relationes, oporteret infinitas reales
relationes actu esse in binario.

2. Si autem iterum instaretur quod hoc non est incon-
veniens apud ponentes relationem a fundamento realiter
non distingui: dicerent enim quod, sicut non est incon-
veniens unam et eandem albedinem esse similitudinem re-
spectu alterius albi et dissimilitudinem respectu alicuius
nigri, ita non est inconveniens in uno binario esse infi—
nitas relationes reales distinctas tantum secundum ratio-
nem; sic enim non ponitur infinitum in actu secundum
numerum, cum non sint ibi multa realiter distincta, sed
una dumtaxat entitas, ex se in infinitos terminos ordinata,
et secundum rationem distincta: - responderent fortassis
illam opinionem tenentes quod apud Sanctum Thomam et
inconveniens estin uno esse infinitas relationes specificas
sola ratione distinctas, habentes tamen extra intellectum
quicquid ad rationem et essentiam uniuscuiusque relationis
pertinet; est enim proprium divinae essentiae infinita hoc
modo continere in una simplici essentia.

3. Ex istis patet solutio cuiusdam dubii in doctrina
Sancti Thomae: quomodo scilicet filius unica relatione
referatur ad patrem et matrem, qui ad ipsum duabus re-
lationibus realibus specifice distinctis, paternitate scilicet
et maternitate, referuntur: cum, apud Sanctum Thomam,
, Prima, q. xxxii, a. 2, duabus relationibus specifice distin-
ctis non possit unica relatio respondere. — Dicitur enim,
iuxta praedicta, quod in filio est unica relatio materialiter,
sicut fundamentum filiationis in ipso est materialiter unum:
sunt autern duae relationes formaliter, sicut et fundamenta
formaliter sunt plura. Quemadmodum enirn pater et mater
alia et alia ratione sunt principium generationis filii, ita
alia ratione filius accipit a patre naturam et alia ratione
a matre. Et ideo, licet uno nomine, scilicet filiationis,
significetur relatio filii ad patrem et relatio eius ad ma-
trem, sunt tamen plures filiationes in ratione relationis:
quamvis in ratione rei sint unum. Unde quod inquit San-
ctus Thomas, quoniam duabus relationibus specifice di-

 

SUMMA CONTRA GENTILES, LIB. ΙΙ, CAP. XII.

stinctis non potest unica relatio ex opposito respondere,
intelligitur de unitate formali relationis, sive de unitate
eius in ratione relationis: non autem de unitate materiali,
sive de unitate in ratione rei. Patet autem hoc esse de
mente Sancti Thomae‚ ex iis quae dicit in loco allegato
de Tertia Parte, in responsione ad ultimum argumentum.

Vl. Quarto ’ἃ Si essent realiter in Deo, oporteret Deum
mutari, aut per se aut per accidens. Sed huius oppositum
ostensum est in Primo. Ergo etc. — Probatur sequela.
Quia aliquae relationes de novo illi adveniunt. Cuicumque
autem aliquid de novo advenit, necesse est illud mutari
vel per se vel per accidens.

'Sed non' videtur probatio huius consequentiae efficax
esse. Si enim universaliter accipiatur maior, ut ly aliquid
se extendit ad absolutum et relativum, falsa est. Nam, ut
dicitur V Phys. *ζ relatio alicui advenit de novo non per
subiecti, sed per alterius mutationem: sicut, me non mu-
tato, incipio alicui similis esse propter eius mutationem,
qua accipit eandem quam ego habeo qualitatem. - Si vero
accipiatur in absolutis, est quidem vera, sed tunc commit-
titur fallacia figurae dictionis, arguendo sic, Cuicumque
aliquid de novo accidit iuud mutatur, Sed Deo aliqua
relatio de novo advenit, Ergo mutatur: sub absoluto enim
subsumitur relativum.

Respondetur quod maior propositio est universaliter
vera. Et intelligitur quod cuicumque aliquid realiter, sive
secundum entitatem advenit, mutatur. Cum enim mutari
nihil aliud sit quam aliter se habere nunc quam prius;
et id cui aliquid reale advenit de novo, aliter se habeat
quarn prius: necesse est cui aliquid reale advenit de novo,
mutetur.

Cum instatur quia, per Philosophum, relatio advenit ali·
cui absque sui mutatione, et loquitur de relatione reali:—
dicitur quod loquitur de relatione reali quantum ad suae
rationis complementum, non autem quantum ad suam· en-
titatem. Contingit enim aliquando quod relan’o estin ali-
quo secundum entitatem suam, non tamen habet complete
rationem relationis, quia terminus non' co-existit: facto
autem termino, incipit habere complete rationem rela-
tionis, et hoc est absque mutatione eius cui sic advenit.
Relatio autem quae de novo advenit Deo, si esset realis,
adveniret ei secundum suam entitatem: quia in re aeterna
non est aliquid reale ab aeterno per quod ad rem tem-
poralem ordinetur et ab ipsa dependeat ex se. — lta, puto,
responderent tenentes relationem a fundamento non di-
stingui.

Secundum autern ponentes eam distingui a fundamento,
diceretur quod relatio non advenit totaliter et ratione fian-
damenti de novo absque subiecti mutatione: sed, prae·
existente fundamento, bene potest completive advenire
absque subiecti mutatione, per quandam scilicet naturalem
resultantiam. Si autem relationes quae de novo adveniunt
Deo essent reales, oporteret illas advenire de novo, non
solum completive, sed etiam totaliter et quantum ad fun·
damentum: quia ubi fundamentum realis relationis est
absque relatione, quandam videtur habere imperfectionem,
eo quod natum sit aliquid reale ab ipso emanare intrin-
sece, quod propter defectum termini formalis non emanat3
in re autem aeterna non potest esse aliquid huiusmodi
imperfectionem includens. ldeo per adventum novae re-
lationis oporteret aliquam in Deo fieri mutationem.

· Cf. n. n, Ter*-
cio.

· Loe. cit.. a. tv.

