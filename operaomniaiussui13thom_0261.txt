ξ ' Cf. n. xiv.

 

SUMMA CONTRA GENTILES, CAP. LXVI.

habent naturam per quam illis assimilentur. Similiter ergo
dicetur quod, licet aeternitas, quantum est ex se, aequa-
liter se habeat ad praesentia, praeterita et futura, non tamen
ista aequaliter se habent ad aeternitatem; quia illa quae
non sunt, non habent naturam per quam coexistant aeter-
nitati. Ergo non entia aeternitati non coexistunt.

2. Secundum dubium est circa probationem consequen-
tiae ἕ. Non enim videtur sequi: Aeternitas cuilibet parti
temporis adest. Ergo intelligere quod mensuratur aeter-
nitate sertur ad omnia quae pro quacumque temporis dif-
ferentia sunt. Non enim valet: Instans praesens mensurat
visionem meam. Ergo ego video omnia visibilia quae huic
instanti sunt praesentia. Neque etiam ex parte intellectus
valet: Omnia intelligibilia nunc sunt praesentia instanti
mensuranti meam intellectionem. Ergo ego intelligo omnia
intelligibilia.

VIII. Pro solutione primi dubii attendendum quod, cum
dupliciter possit intelligi non entia esse praesentia Deo in
aeternitate, scilicet secundum realem coexistentiam ipso-
rum ad Deum, et secundum esse cognitum et obiectivum
tantum: quidam Thomistarum tenent non entia esse prae-
sentia Deo in aeternitate in esse obiectivo, quia videlicet
ab ,aetemoecognoscuntur a De0; non autem secundum

‘realem coexistentiam esse rerum ad esse divinum.

Mihi autem videtur, quod et plerique Thomistae te-
nent, esse de mente Sancti Thomae quod utroque modo
omnia, tam praeterita et futura quam praesentia, sunt Deo
in aeternitate praesentia: ita quod et illi realiter coexistunt
in aeternitate, et aeternaliter ab ipso cognoscuntur. Moveor
autem quia, ubicumque Sanctus Thomas de hac materia
loquitur, pro ratione quate Deus cognoscat futura contin-
gentia certitudinaliter, assignat hoc, quia omnia sunt Deo
etaetemitati praesentia, et quod aeternitas cuilibet tem-
pori vel instanti temporis adest: ut patet in hoc capite,
et Prima, q. ω, a. 9 et 13, et Ver-it„ q. n, a. 12, item
1 Sunt„ d. xxxvm, a. 5. Esset autem petitio principii si
intelligeret quod omnia sunt praesentia Deo intuitive, non
ntem secundum realem coexistentiam: quia assumeret

..υἷ’ - quod deberet probare. Quod cum non sit tanto viro, et

in re tanta, attribuendum, dicendum est quod ipse volebat
arguere Deum intelligere omnia futura contingentia quia
intelligere divinum se extendit ad omnia quae sunt prae—
santia suae mensurae et illi coexistunt; mensura autem
divinae intellectionis est aeternitas, cui non solum nobis
praesentia, sed etiam nobis futura realiter coexistunt.

lx. Sequendo itaque hanc partem, quae profecto diffi-
cultatem maximam videtur pati propter assuefactionem
nostram ad res temporales, ad eius evidentiam conside-
randum primo, ex doctrina Sancti Thomae lSent., d. 19,
q. η’, et Prima, q. x, quod aeternitas et tempus, licet in
hoc conveniant quod ambo accipiuntur tanquam mensurae
durationis rei, differunt tamen, quia tempus est mensura
rei successivae et divisibilis, scilicet motus; aeternitas autem
est mensura esse indivisibilis et secundum se totum simul
existentis ac omnino invariabilis, quod est esse divinum. —-
Ex hac autem differentia et alia differentia provenit. Quia
enim motus, qui mensuratur tempore, dividitur in partes
successivas, quarum una recedente aliasuccedit, et una
existente altera expectatur, oportet ut et tempus ipsum
dividatur in consimiles partes, in tales scilicet quod aliqua
sit praeterita et aliqua futura: oportet enim propriam rnen-
suram esse propom‘onatam mensurato. Aeternitas vero, quia
mensurat esse indivisibile totum simul existens, non divi-
ditur in plures partes, quarum una sit praeterita et altera
fututa, sed tota simul existit; et se habet sicut quoddam
nunc, et sicut duratio indivisibilis semper stans et semper
praesens, nullamque suscipiens variationem. Propter quod
bene definitur a Boetio, V lib. de Consol. ‘‚ quod est inter-
minabilis vitae tota simul et perfecta possessio.

a. Considerandum secundo quod, sicut esse divinum
ad omne esse creatum comparatur sicut commune ad pro-
prium, communitate scilicet perfecn‘onis et causalitatis, pro-
pter quod dicuntur omnia esse in Deo sicut in sua causa
etsuo exemplarh ita aeternitas in ratione mensurae corn-
paratur ad quodcumque tempus mensurans esse rei tem—

187

poralis sicut mensura communis ad propriam mensuram;
ita quod in ipsa omnes temporis differentiae continentur,
sicut propria et particularis mensura continetur in mensura
communi et excedente. Propter quod inquit Sanctus Tho-
mas quod aeternitas comprehendit omne tempus *. Et quia
quod continetur a mensura particulari, continetur etiam
a mensura communi illius contentiva, sicut quod conti-
netur a vase continetur etiarn a caelo3 oportet ut omne
quod sub aliqua temporis differenda continetur, sive sit
tempus praeteritum sive praesens sive futurum, etiam sub
aeternitate contineatur; ut sicut dicitur esse in tempore
aliquo sicut in mensura propria et adaequata, ita dicatur
esse in aeternitate sicut in mensura inadaequata et exce-
dente *5 sicut omnia quae suntin propriis locis, dicuntur
esse in aere aut in caelo sicut in loco omnibus communi.
Et sic dicimus quod omnia quae sub quacumque tem-
poris differentia continentur, tam videlicet praeterita et fu-
tura quam praesentia, sunt in aeternitate. Et quia aeternitas
non habet partes, ut possit dici una res sub una parte
aeternitatis esse et alia res sub alia parte, sed est tota simul
existens, ideo convenientissime dicitur quod omnia con-
tinentur et sunt in tota aeternitate.

3. Considerandum tertio, ex Aristotele, IV Phys. *, quod
aliter dicuntur duae res, quae habent rationem mensurati,
coexistere: et aliter duae durationes. Duo enim mensurata
secundum durationem sui esse dicuntur coexistere, quia
eorum existentiae in eadem mensura durationis praesenti
continentur: sicut duo homines in eadem die habentes
esse, aut in eodem instanti temporis, dicuntur coexistere.
Duae autem mensurae, proprie loquendo, coexistere di—
cuntur quia una in altera continetur: sicut dies simul est
cum mense, quia continetur a mense. Cum ergo dicitur
temporale coexistere aeterno, sensus est quod esse rei
temporalis et esse rei aeternae una mensura durationis
praesenti mensurantur. Quod cum non possit verificari de
tempore, quod est propria mensura rei temporalis, quia
aeternum nulla temporis differentia mensuratur, sed est
supra omne tempus; oportet ut intelligatur de aeternitate,
quae est mensura propria et adaequata esse aeterni, mensura
vero excedens et inadaequata esse rei temporalis. Et sic
dicimus res creatas et temporales coexistere Deo, etiam
quae nondum sunt in tempore praesenti, inquantum et
esse Dei et esse rerum temporalium hac mensura prae-
senti, et non divisa in praeteritum et futurum, mensuratur,
unum sicut mensura adaequata, alterum sicut mensura ex-
cedente.

4. Cum ergo inquit Sanctus Thomas quod res coexi-
stunt Deo etiam quae non sunt in tempore nobis prae-
senti, sed sunt praeterita aut sutura nobis, intelligitur
quod esse utriusque mensuratur una mensura praesenti,
quae est aeternitas: non autem quod esse utriusque tem-
pore nobis praesenti mensuretur, ut videntur intelligere
qui hanc Sancti Thomae positionem impugnant.

Similiter, cum dicitur quod aeternitas adest cuilibet tem-
pori, non est sensus quod in tempore nobis praesenti sint
et aeternitas et omne tempus, hoc enim contradictionem
implicaret: sed quod omne tempus continetur in aeter-
nitate, quae est mensura semper praesens, sicut propria
et particularis mensura in mensura communi et excedente
continetur. ⁸

5. Sed tamen advertendum quod difficultatem in hac
re nobis affert quia, cum cognitio nostra sit a rebus tempo-
ralibus originata, verba imposita a nobis ad aliquid signi—
ficandum, rem scilicet aut actionem, aliquam differentiam
temporis consignificant. Et ideo, cum dicimuS, Hoc coexi-
stit Deo, videtur consignificari existentiam huius cum Deo
esse in tempore nobis praesenti. Quod quidem, sic intel·
ligendo, non potest de re non coexistente verificari. Sed
si significationem verbi praesentis temporis abstrahamus a
consignificatione huius durationis praesenu's quae est tem-
pus, sed tanturn consignificemus aliquam mensuram du-
rationis praesentem non descendendo ad hanc vel illam,
tolletur difficultas et impossibilitas. Si enim cum dico, Anti-
christus coexistit Deo, nihil aliud intelligatur quam quod et
esse Dei et esse Antichristi sunt in una mensura durationis,

‘11³.,x,2, ad 4.

· Cf. s.Th. 1 Sent„
Ι. c., a. 2, ad ι.

· Cap. x, 4, ί).

