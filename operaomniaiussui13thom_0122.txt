⁶ Cir. sup. n. in.

· Num. iv.

“ Diui. vm, q. 1,
a. 2, nd 3.

48 SUMMA CONTRA GENTILES, CAP. XVII.

alterum sicut ad correlativum refertur. Non enim album
est relativum, licet albedine sit album. Ergo, licet differens
aliquo differat, non propter hoc est relativum. Cuius oppo-
situm videtur Sanctus Thomas hic tenere, dum inquit quod
differens ad aliquid dicitur.

Secundum est, quia non videtur distingui diversum a
differenti eo modo quo hic ponitur. Nam sicut differens
aliqua differentia differens est, ita et diversum aliqua di-
versitate est diversum. Et sic, qua ratione unum dicitur
ad aliquid, eadem ratione et reliquum.

Tertium est. Materia et Deus in ente conveniunt. Ergo
sunt differentia: quia, ut inquit Philosophus, V Metaph„
text. 15 ³, differentia sunt quaecumque diversa sunt idem
aliquid entia aut numero aut specie aut genere aut pro·
portione. Et de uno proportione dat ibidem Sanctus Tho·
mas exemplum de quantitate et qualitate in ente3 Ergo
falsum est quod inquit Sanctus Thomas, ea in nullo con-
venientiam habere et differentia non esse.

V. Ad horum evidentiam considerandum est quod in
eo quod relative dicitur, praeter terminum ad quem re-
fertur, necesse est esse aliquid quo ad terminum referatur,
aliquo modo ab ipso diversum. ln eo enim 'quod est simile,
oportet esse relationem per quam assimiletur alteri, et
aliquam qualitatem quae sit similitudinis fundamentum:

simile enim aliqua similitudine simile est, et secundum-

aliquam qualitatem. Quod autem negative dicitur, non
indiget aliquo quo negative dicatur, sed ex seipso potest
ab altero negari. Si ergo differens relativum sit, oportet
in ipso esse aliquid quo a termino differt. Diversum autem,
quia absolutum est, non importans videlicet ex se respe-
ctum ad alterum, non indiget aliquo quo sit diversum,
sed seipso toto negari potest. Propter hoc, volens assi-
gnare Sanctus Thomas modum quo distinguantur, inter-
posuit ex Aristotelis auctoritate unum esse relativum, aliud
absolutum: ex quo sequitur in uno esse aliquid quo di-
catur tale, in altero vero non. Ad aliquid ergo, sive rela-
tivum, ad duo dieitur: ad unum videlicet tanquam ad
terminum tantum et correlativum, ad alterum vero tanquam
ad rationem referendi; pater enim dicitur ad filium tan-
quam ad terminum, ad paternitatem autem tanquam ad
rationem referendi, pater enim paternitate est pater for-
maliter, et potentia vel actu generandi fundamentaliter.
Differens ergo est relativum, quia dicitur ad id quo differt
tanquam ad rationem referendi, non tanquam ad terminum:
diversum autem non dicitur ad aliquid tanquam ad ra·-
tionem referendi.

VI. Ad primum θ itaque potest primo responderi quod,
licet aliquid non sit relativum quia aliquo sit tale quo-
modocumque, aliquid tamen ad aliquid dicitur quia aliquo
est tale tanquam ratione referendi. Quod albo non con-
venit. Licet enim album sit album albedine, nomine tamen
albi non importatur albedo tanquam ratio ad alterum re-
ferendi.

Potest secundo responderi quod relativum et ad aliquid
potest dupliciter accipi, sicut et absolutum. Dicitur enim
aliquid absolutum aut quia absolvitur a termino, sicut
quantum, non enim quantum, ut sic, ad aliud tanquam
ad terminum dicitur: aut quia absolvitur a subiecto vel
a forma vel quocumque alio modo ab alio, sicut substantia
est absoluta a subiecto, et accidens a forma qua sit tale, non
enim accidens aliqua forma sibi addita est accidens, sed
seipso. Similiter ergo ad aliquid dicitur aut tanquam ad
terminum tantum: aut tanquam ad subiectum vel formam,
aut quocumque alio modo quam ad terminum tantum.
Cum ergo dicitur differens esse ad aliquid, sive relativum
ut dicitur ISent. ⁵, accipitur ad aliquid non tanquam ad
terminum, quod est proprie ad aliquid, sed tanquam ad
formam, quod largo modo dici potest ad aliquid: differens
enim aliquam formam importat per quam differens est.
Diversum autem non importat formam per quam sit di·
versum, sed potest seipso esse diversum. Ideo dicitur abso-

lutum a forma. - Hoc modo conceditur album ad aliquid
dici tanquam ad formam, omne enim album albedine est
album; licet non sit ad aliquid tanquam ad terminum
extrinsecum.

Hanc distinctionem ex Sancto Thoma, V Metaph„ cap.
de ad aliquid‘, elicere possumus, ubi inquit quod recte
visus potest dici videntis, non inquantum visus est, quia
sic dicitur visibilis, sed inquantum accidens vel potentia
videntis: relatio enim respicit aliquid extra, non autem
respicit subiectum nisi inquantum est accidens. Sicut ergo
visus et ad visibile respectum habet et ad videntem, licet,
inquantum proprie relativum, dicatur ad visibile, inquantum
autem accidens vel potentia ad subiectum, ut sic etiam
largo modo dici possit relativum, quia ad alterum respe-
ctum importat, scilicet ad subiectum; ita differens importat
respectum ad id a quo differt tanquam ad terminum ex-
trinsecum, et ut sic proprie est relativum; importat etiam
respectum ad differentiam tanquam ad formam per quam
est differens; et sic largo modo potest dici ad aliquid,
prout omne quomodocumque ad alterum respectum im-
portans potest ad aliquid dici.

Videtur haec responsio esse magis ad mentem sancti
Doctoris. Nam Prima, q. 111, a. 8, ad 3, inquit: Unde se-
cundum Philosophum, X Metaph„ diversum absolute di—
citur, sed omne differens aliquo differt. Ex quo dat intel·
ligere quod pro eodem accipit absolutum, et non importans

sormam a se distinctam qua sit tale; et similiter ad aliquid

pro importante somnam qua sit tale a se aliquo modo
distinctam. Primo etiam Sent., d. vm, q. 1, a. 2, ad 3, de-
clarans demente Philosophi quomodo diversum sit abso—
lutum et differens relativum, assignat pro ratione quia-
omne differens aliquo differt, sed' non omne diversum
aliquo est diversum. -

Vll. Ad secundum ⁶ dicitur quod diversum et diver-
sitas negative dicuntur, sicut non idem et non identitas.
Unde diversum non est aliqua diversitate diversum tan—-
quam forma, sed tanquam negatione formae.

Advertendum quoque quod, licet diversum videatur
relative et ad aliquid dici, diversum enim ab aliquo est
diversum tamen illa praepositio ab non importat terminum
relationis, sed negationis: importat enim illud cui aliquid<
non est idem; sicut, cum dicitur, Socrates non existens
distinguitur a Platone non existente, non importatur ordo
unius ad alterum, sed negatio unius ab altero. Unde di-
versum non est relativum, sed absolutum.

Vlll. Ad tertium ’ dicitur quod differentia, si proprie
sumatur, dicitur inter illa quae genere aut specie distin-
guuntur, ut dicitur X Metaph„ text. 12 *. Unde non suffieit
ad differentiam proprie dictam ut aliqua in uno communi
analogo et proportionali conveniant, sed requiritur ut unum-
quodque illorum sit in genere aliquo aut specie. Unde
inquit ibidem Philosophus, X Metaph„ quod oportet ut
illud quo aliqua differunt, sit aliquid idem (in iis quae
non sic differunt ’): hoc autem est genus aut species.

Quod vero inquit Sanctus Th0mas‚ et Aristoteles, quod'
etiam quae sunt unum proportione sunt differentia, intel·
ligendum est, supposito quod unumquodque illorum sit
in genere. Et quod exemplificat de quantitate et qualitate
quae uniuntur in ente, non accipit ina pro generibus ge·
neralissimis, sed pro speciebus generum, puta pro linea
et albedine: ista enim differunt genere, in nullo conve-
nientia praeter quam in ente de ipsis proportionaliter dieto.

Dicitur ergo ad argumentum quod, lieet Deua et ma-
teria in ente conveniant de ipsis proportionaliter dicto, non
tamen conveniunt sicut aliqua diversorum generum aut
diversarum specierum, ut intelligit Sanctus Thomas, qui se
ad Aristotelem refert, X Metaplysicae. - Similiter de diffe-
rentiis oppositis est dicendum. Quamvis enim in ente
conveniant, non sunt tamen in genere aliquo aut specie
quae de ipsis formaliter praedicentur. ideo seipsis distin-
guuntur, non autem aliis differentiis.

wem—-

' Lect. ¹7 (Did.
1v. xv, 8).

“ Num. ιν.

· ibid.

‘Ut-lama
mm.

· 8.·ΙῚΙ. luds

