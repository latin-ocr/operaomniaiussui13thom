'¹ Lect. 9.

· V Metaph„ 1. c.

94

definiatur, semper in sua definitione, quae per nomen
importatur, includit subiectum. Cum enim definitur in
abstracto, includit illud in obliquo, sicut cum dicitur,
Simitas est curvitas nasi: cum autem definitur in concreto,
illud includit in recto, ut cum dicitur, Simum est nasus
curvus. Differunt autem isti duo modi includendi sub-
iectum. Quia cum nomen abstractum includit subiectum
in sua significatione, subiectum non est pars significati
nominis, sed magis exprimitur tanquam extraneum ad
quod habet habitudinem: cum enim albedo significet id
tantum quo aliquid est album, subiectum autem nullo
modo sit id quo aliquid est album, nullo modo subiectum
est aliquid per tale nomen significatum. Cum vero nomen
concretum accidentis includit subiectum, illud includit tan-
quam partem significati, secundariam tamen, et tanquam
cum principali significato consignificatam: album enim si-
gnificat principaliter albedinem, secundario autern consi-
gnificat subiectum habens albedinem. - Hoc habetur ex
Averroe, V Metaph„ comment. 14, et a Sancto Thoma
ibidem ἦ ubi dicunt, contra Avieennam, quod album primo
significat accidens, secundo subiectum: et idem habetur
Ι Phys„ comment. 25. Et addit Sanctus Thomas ⁴* quod
albedo nullo modo consignificat subiectum. Signum huius
diversitatis est quod per abstractum importatur subiectum
in obliquo, per concretum vero importatur in recto, tan·
quarn denominatum a forma.

Considerandum secundo, quod significari per modum
substantiae, et significari per modum accidentis, refertur
ad ipsam formam principaliter significatam. Dicitur enim
a nomine significari per modum substantiae, quando eo
modo significatur per nomen quo modo substantia extra
intellectum habet esse. Et quia substantia extra intellectum
existens est ens non existens in alio subiecto inhaerenter,
ideo dicitur significari forma accidentalis per modum sub-
stantiae, quando non significatur cum alio significato cui
inhaereat. Sic autem significatur nomine abstracto: nam
ipsam solitarie significat, nihil aliud cum ipsa consignifi-
cando. — Dicitur autem significari per modum accidentis,
quando illo modo significatur per nomen quo accidens
habet esse in rerum natura. Unde, cum accidentis esse
sit inesse, tunc per modum accidentis significatur quando
cum alio per modum illi inhaerentis significatur. Et sic
significatur nomine concreto. Tale enim nomen significat
formam per modum inhaerentis subiecto, et ipsum sub-
iectum cum illa modo dicto significat.

Considerandum tertio, quod non est idem nomen si-
gnificare per modum substantiae, et nomen significare per
modum completi subsistentis. Similiter non est idem signi·
ficare aliquid ut quo aliquid est ex parte nominis, et si-
gnificare per modum accidentis. Nomen enim significare
per modum substantiae accipitur per comparationem ad
formam principaliter significatam, quae significatur solitarie
absque alio consignificato cui inhaereat, ut patet ex dictis.
Sed nomen significare per modum completi subsistentis
est significare per modum substantiae completae in specie,
et non per modum partis. - Significare etiam aliquid ut
quo aliquid est tale aptitudinaliter‚ ut hic intelligitur, est
significare aliquid ut formam et ut naturam simplicem
solitarie absque cuiuscumque alterius consignificatione,
quia sola forma est id quo aliquid formaliter est tale.
significare autem per modum accidentis aet non solam
formam significare, sed cum ipsa etiam subiectum, tan-
quam id cui forma inhaeret, consignificare, ut superius
dictum est.

2. Ex iis patet primo, quod nomen concretum et nomen
abstractum accidentis ex parte rei significatae distinguuntur,
quia nomen abstractum significat solam formam, nomen
vero concretum significat non solam formam, sed etiam
subiectum formae. Et ideo illud dicitur significare per

SUMMA CONTRA GENTILES, CAP. XXX.

modum substantiae, istud vero per modum accidentis. -
Distinguuntur etiam quia nomen abstractum, cum signi-
ficet solam formam, non significat ipsam tanquam com-
pletum aliquod quod habeat esse, sed tanquam id quo
aliquid habet esse aptitudinaliter‚ quia formae, apud nos,
non subsistunt tanquam completae in specie: nomen vero
concretum, cum secundario significet subiectum quod habet
esse per formam, significat aliquid tanquam id quod habet
esse, et per consequens per modum completi subsistentis3
nam solum id quod substantialiter subsistit, est id quod
proprie habet esse accidentale per formam accidentalem.

Patet secundo, quod obiectio nulla est. Procedit enim
ac si idem sit significare rem ut qua aliquid formaliter
est, et significare rem per modum accidentis. Hoc autem,
ut patuit, est falsum. Nam idem nomen et significat per
modurn substantiae, sive per se stantis, et ut quo aliquid
est. Nam per se stare dupliciter accipi potest: uno modo,
ut opponitur ei quod est accidentaliter inhaerere3 alio
modo, ut idem est quod nullo modo in alio esse, quod
idem est quod subsistere tanquam completum in specie.
Primo modo nomen abstractum significat per modum per
se stantis, non autem secundo modo.

VII. Sed circa praedicta triplex occurrit dubium. Primum
est, quia Sanctus Thomas, ISent„ d. xxn, q. 1, a. ι, ad 3, in-
quit quod illud quod significatur per nomen, significatur
ut subsistens; et dat exemplum de albedine. Ergo falsum est
quod diximus, nomen abstractum significare quidem per
modum substantiae, non autem per modum subsistentis.

Secundum est, quia in Praedicamentis ⁴* dicitur quod
album puram qualitatem significat. Et Sanctus Th0mas,
111 Seni„ d. vn, q. 1, a. ι, ad 5, tenet quod album non si-
gnificat suum subiectum, sed ipsum copulat quasi extrin-
secum. Ergo male dictum est quod concretum siguificat
non tantum formam, sed etiam subiectum.

Tertium est, quia Commentator, 11 de Anima, com-
ment. 8, inquit quod in rebus artificialibus nomen prino
dicitur de materia, et secundo de congregato. Ergo falsum
est quod nomen concretum primo significet formam et
secundario subiectum, ut superius est dictum.

VIII. Ad primum dicitur quod aliter accipit Sanctus
Thomas in loco allegato significare per modum subsi-
stentis, quam accipiat hoc loco et in Prima Parte “. Nam
ibi accipitur significare per modum subsistentis ut idem est
quod significare non per modum egredientis ab altero, quo
modo nomen a verbo distinguitur. Hic autem accipimus
significare per modum subsistentis ut idem est quod signi-
ficare per modum substantiae completae in specie, quae
proprie est id quod habet esse. Unde nulla est contradictio.

Ad secundum dicitur quod Sanctus Th0mas et Aristo—
teles de primo et formali significato nominis loquuntur:
hoc enim unum esse oportet. Huic autem non repugnat
quod secundario aliquid aliud per modum subiecti con·
significet.

Ad tertium dicitur, secundum Commentatorem ibidem,
quod, cum nomen in rebus artificialibus dicatur et-de indi-
viduo substantiae per se, et de artificiato inquantum hu-
iusmodi, dupliciter potest considerari tale nomen. Uno
modo, ut est nomen artificiati inquantum huiusmodi. Et
sic primo significat formam artificialem, et secundario ma·
teriam: sicut et alia nomina accidentium concreta. - Alio
modo, ut est nomen individui substantiae per se et ut est
etiam nomen artificiati. Et sic prius dicitur de materia. et
secundo de congregato ex materia et forma artificiali: idest,
istud nomen est prius secundum quod significat indivi-
duum substantiae, quam secundum quod significat artifi-
ciatum, sicut dat exemplum Commentator de securi3 nam,
etiam remota acutie, quae est forma artifieiati, remanet
securis, quae est individuum substantiae. Et sic intelligitur
dictum Commentatoris.

Ξ ,m

“ Cap. ιιι, ¹7·

'Qu-xmflndfl.

