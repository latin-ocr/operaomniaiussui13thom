⁶ Num. v· 'et
marafim·

’ῦὶ num. ι, init.

⁶ ΑΙ. lib. 11.

Ι
l ” etp. uvur.

i

ξ “” Caici. in Ill de
ἕἯςΜ)
” · lu. οισι. x,

26.

SUMMA CONTRA GENTILES, LIB. 11, CAP. LXXIX.

, Advertendum quod, cum omnis forma sit principium
formale essendi et subiecto et composito, aut substantia-
liter aut accidentaliter secundum formae conditionem3 et
per consequens ipsa habeat esse in suo susceptivo: non
habet ut debilitetur debilitato corpore secundum esse ab—
solute, nisi sic dependeat a corpore quod ipso* indigeat
ad suum esse. Nam, si suurn esse non dependeat a cor-
pore, nec indiget ipso corpore ad hoc ut sit, nulla est
ratio quare, debilitato corpore, eius esse debilitetur. Nam
si debilitato corpore debilitetur, quanto corpus magis fuerit
debilitatum, tauto et ipsa magis debilitabitur: et sic opor-
tebit quod, corpore totaliter deficiente, et ipsa deficiat. Sed
quia contingit formam quae non dependet a susceptivo se-
cundum esse absolute, dependere ab ipso secundum quid,
scilicet quantum ad unionem cum corpore, ut superius*
dictum est de anima humanm ideo potest debilitari, debi-
litato corpore, quantum ad esse unitum corpori. Propterea
et, deficiente corpore, desinit habere esse unitum corpori,
licet non desinat simpliciter esse.

Loquitur ergo hic Sanctus Thomas in antecedente de
debilitatione virtutis animae simpliciter: non autem solum
quantum ad unionem eius cum susceptivo.
.-dvnnuanmm ad secundum ⁴, ut videatur non solum
propter rationes adductas hanc opinionem fundamentum
habere, sed etiam ex Principe Philosophorum, cui omnes
assentire videntur, processisse, hanc eandem conclusionem
Sanctus Thomas ex eius verbis ostendit.

Duo autem loca, brevitati studens, adducit ex libris Ari-
stotelis, in quibus manifestissime visus est animam hu-
manam immortalem ponere. Primus est in 1 de Anima,
text. 65, ubi ait quod intellectus videtur quaedam sub-
stantia esse, et non corrumpi. Quod, ut ex praemissis
rpttet, non potest intelligi de aliqua substantia separata
quae sit intellectus agens et possibilis: ostensum est enim
superius neque intellectum possibilem neque agentem, apud
Aristotelem, substantiam separatam esse.

Secundus est XII Metaph. *, ubi, postquam dixit, text. 16,
quod causae formales simul sunt cum iis quorum sunt
causae, non autem prius, subiungit, text. ¹7: Si autem et
posterius aliquid manet, perscrutandum est. Nam in qui-
busdam nihil prohibet: ut si est anima talis, non omnis,
sed intellectus. ·

Ex quibus habentur duo. Primum est, quod intellectus,
qui est forma hominis, post corpus remanet: nam de
formis habetur sermo. — Secundum est, quod animam a
generalitate omnium formarum excludit, ipsam ponens
post corpus remanere, et substantiam quandam esse: et
non ponit ipsam non subsistentem, et per consequens cor-
ruptibilem, ut ei Gregorius Nyssenus imponit.

Adverte, ut dicitur de Spirit. Creat., art. 2, quod id-
circo Gregorius Nyssenus, in suo libro de Anima, imposuit
Aristoteli quod voluerit animam intellectivam non esse sub-
sistentem, et corrumpi corrupto corpore, quia posuit eam
entelechiam, quasi actum et perfectionem, corporis phr-
sici: contra autem rationem substantiae spiritualis videtur
esse quod sit corporis forma. Sed hoc verum non est: quia,
ut superius Ξ est ostensum, necesse est ponere aliquam
spiritualem substantiam formam humani corporis esse.

V111. Sed quia nonnulli Thomistarum *‚ alioquin viri
doctissimi, a doctrina Sancti Thomae discedentes (qui et hic;
et ΧΠ ΜεταΡΙι., exponendo text. 17 “; item Quolibet X,
q. m, a. 2 ἡ similiter V111 Phys„ lect. 12, tenet Aristotelem
animam humanam posuisse immortalem), oppositum de
mente Aristotelis esse conantur ostendere: ideo, verissi-
mam Sancti Thomae doctrinam sectando, quae neque in
Sacris Litteris exponendis, neque in divinis rebus inter-
pretandis, neque in Aristotelis commentationibus, quic-
quam aut falsi aut ineruditi continet; primo adducemus
ad ante dictas auctoritates eorum responsiones, easque fa-
cillime confutabimus; deinde, in sequenti capite, eorum
rationibus iuxta integerrimam Sancti Thomae doctrinam
respondebimus.

2. Ad primam itaque Aristotelis auctoritatem nihil di-
cunt: sed, ut ex eorum processu coniici potest, eos dicturos
puto, aut quod Aristoteles ibi dubitative locutus est, non

 

501

assertive, quod apparere potest ex eo quod utitur illo
verbo videtur, quod dubitantis est, non asserentis: aut
quod opinionem aliorum secutus est.

Ad secundum similiter respondent quod in hac aucto-
ritate nihil ad propositum affirmare se ostendit. Ex hac
enim solum habetur manifeste quod putavit animam in-
tellectivam non esse ante corpus: sed sub dubio an sit
post, reliquit ἢ.

3. Sed responsionem ad primum, quantum ad primam
partem, constat nullam esse. Ex processu enim Aristotelis
apparet quod ibi non loquitur dubitative. Nec cogit quod
utitur hoc verbo videtur: quia aliquando videtur accipitur
ut idem est quod apparet, sive manifestum est ; quemad-
modum ait Porphyrius *, Videtur autem neque genus neque
species simpliciter dici; ibi enim, ut Ammonius interpre-
tatur ξ videtur pro apparet accipitur.

Quantum vero ad secundam partem, utique verum dicit,
iuxta interpretationem Sancti Thomae θ, inquientis quod
Aristoteles probat propositum suum per quandam opi-
nionem Platonicorum quae suo tempore erat famosa, sci-
licet quod omnis anima est incorruptibilis, et quod omnes
operationes animae, etiam ipsius intellectus, haberent or-
gana determinata. Et ideo exponit ly videtur, idest, prae-
dictis Philosophis apparet. Sed, licet secundum opinionem
aliorum loquatur Aristoteles, non tamen ab eorum opi-
nione, quantum ad immortalitatem animae intellectivae
discedit. Unde, ut ostendat se quidem quantum ad hanc
immortalitatem secum convenire, non autem quantum ad
hoc quod operatio intellectus habeat organum et marce-
scat propter organi corruptionem, ex propriis loquens,
atque in quam declinet opinionem ostendens, subiungit
quod intellectus fortassis divinum aliquid et impassibile
est. Ubi utitur dubitantis adverbio, quia nondum hoc de-
terminaverat: id quod postmodum assertive in Tertio
ponit, ut apparebit ἦ

4. Responsio etiam ad secundum nulla est. Nam Aristo-
teles, postquam determinavit formas non esse ante res
quarum sunt formae, subiungit, perscrutandum esse si
aliqua remaneat post corruptionem compositi, et deter-
minat quod nihil prohibet, ubi textus Commentatoris habet,

non est impossibile *‚ et subiungit exemplum de anima in· ·

tellectiva. Non enim, ut isti arbitrantur, dubitative respondet
et sub conditione. Nam, si sub conditione responderet,
non interposuisset ly ut, quae est dictio ad exemplifican-
dum assumpta. Dixisset enim, In quibusdam enim nihil
prohibet si est anima talis: non autem, In quibusdam enim
nihil prohibet, ut si est anima talis. Constat enim ex modo
loquendi ipsum absolute ad quaesitum respondere, cum
inquit, In quibusdam enim nihil prohibet, sive, non est
impossibile. Quod cum verificari non possit nisi de anima
intellectiva, subiungit exemplum de ipsa, dicens, ut, idest,
verbi gratia (ut exponit Commentator ³², et'ut habet veritas
graecae dictionis illi correspondens), si est anima talis,
non omnis, sed intellectus. Et est sensus: aliquam manere
posse post solutionem compositi: verbi gratia, si dicamus
animam post dissolutionem animati remanere, non quidem
omnem, sed illam quae est intellectiva. - Apparet etiarn ex
sequentibus verbis idem voluisse, cum subiungit: Omnem
namque impossibile forsan. Narn, cum dixerit in aliquibus
nihil prohibere quod remaneant, et exemplificasset de anima
intellectiva; cum subiungit de omni anima hoc verificari
non posse, relinquit hoc de anima intellectiva non esse
impossibile. - Cum ergo determinatio quaestionis absoluta
sit, scilicet quod non est impossibile aliquam formam re-
manere post compositi corruptionem et hoc verificari non
possit nisi de anima intellectiva: relinquitur quod ipse te-
nuerit animam intellectivam post corruptionem hominis
remanere, et consequenter immortalem esse.

IX. Quod autem haec fuerit mens eius, ut Sanctus
Thomas arbitratur, ex multis aliis locis ostendi potest.

Primo, quia Ι de Anima, text. 15 ³⁵, concludit quod,
cum sint quaedam operationes animae quae sunt opera-
tiones coniuncti, propter hoc physici est de anima con-
siderare, aut omni, aut huiusmodi, scilicet quae est affixa
organo. Ex iis enim verbis apparet ipsum existimasse ali-

· Post.med. etp.
cit, Scito igimr.

· Isagoge, cap.
ιι, mut.

· ln Porpmsag„
ad loc.

· Ad loc„ 1 de
Anima, l. ιο.

· Intra, n. xi sq.

Yid. alterurn
versionem m
Ven. «562.

· vid. 013. ane-
l'am 'ermonem-

aem ⁸·

