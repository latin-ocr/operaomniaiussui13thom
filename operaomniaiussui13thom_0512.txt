{qraplng n. 23

438

pinquato passivo in illa dispositione qua passivum potest
pati et activum agere; et possunt enam in oppositas et
contrarias actiones, sicut medicus per artem medicinae
potest introducere sanitatem et aegritudinem. lrrationales
autem non possunt non agere, passivo appropinquato in
sufficienti dispositione; nec etiam possunt in oppositas
actiones, nisi per accidens, sed sunt ad unum determina-
tae: sicut calor non potest non calefacere, sufficienter appro-
pinquato sibi calefactibili disposito; nec potest infrigidare,
nisi per acci‘dens, inquantum aperiendo poros facit exha-
lare interius calidum, aut aliquo alio modo. Similiter ovis,
videns lupum venientem, non potest non fugere, nec potest
illum amare aut prosequi et desiderare. Propter hanc dif-
ferentiam potentiarum optime arguit Sanctus Thomas ab
effectu quod bruta non habeant intellectum, quia non ope-
rantur diversa et opposita: idest, dissimiles et oppositas
operationes circa idem non habent, sed omnia eiusdem
speciei habent easdem et uniformes operationes.

Sed advertendum, cum dicimus potentias rationales
posse in oppositas actiones, aut in opposita, quod hoc non
est intelligendum respectu omnium ad quae se extendit po-
tentia: quia, ut habetur ex Sancto Thoma Prima, q. an, 8,
ad 2, et IV Sem„ d. xmx, q. 1, a. 3, qu⁸ 2, ad 1, hoc non
est verum in iis ad quae naturaliter ordinantur et quae
sunt sibi ab alio determinata. Non enim voluntas potest
non adhaerere bono inquantum bonum est; nec intelle-
ctus potest non assentire primis principiis naturaliter notis.
Habet ergo veritatem propositio Philosophi respectu op-
positorum quae sub electione cadunt, et respectu eorum
quae sunt adfinem .· ut dicitur 11 Sent., d. vn ’, a. ι, ad 1. —
Quamvis posset dici, sequendo dicta Sancti Thomae quae
allegavimus, quod potentiae rationales, inquantum ratio-
nales, semper ad opposita se habent. Respectu vero eorum
ad quae sunt determinatae, et ad quae naturaliter incli-
nantur, non sunt rationales potentiae, sed irrationales po-
tius et naturales.

2. Ocurrit autem dubium circa hoc quod dictum est,
quoniam scilicet bruta non operantur diversa et opposita.
Nam ubi est voluntarium, ibi potest esse diversa operatio.
Sed, ut inquit Philosophus Ill Ethic. ’ζ pueri et alia ani-
malia voluntario communicant. Ergo etc.

Respondetur‚ ex doctrina Sancti Thomae 1¹112, q. vr,
a. 2, quod voluntarium dupliciter potest accipi: scilicet
secundum rationem perfectam3 et secundum rationem im-
perfectam. Primo modo, voluntarium dicitur a voluntate
proprie. Et dicitur quando, apprehenso fine, aliquis deli-
berando potest moveri in finem vel non moveri. Et sic
non convenit brutis. — Secundo modo, dicitur ab aliqua
participatione voluntatis propter aliquam convenientiam ad
ipsam. Et dicitur secundum quod apprehendens tinem mo-
vetur in finem, licet non per deliberationem, sed subito
et necessario. Hoc secundo modo intelligit Aristoteles con-
venire brutis voluntarium, non autem primo modo. — Unde,
cum assumitur quod ubi est voluntarium, ibi potest esse di-
versa operatio: dicitur quod verum est de voluntario secun-
dum perfectam rationem, sed illo modo non convenit brutis,
ut dictum est; non autem de voluntario secundo modo.

Potest et secundo responderi, ut respondet Sanctus Tho-
mas 11 Sent„ d. xxv, a. 1, ad 6, quod Aristoteles non ac-
cipit voluntarium proprie, in quo sensu maior habet verita—
tem, sed largo modo, ut scilicet voluntarium distinguitur
contra violentum. Sic enim omne cuius principium est
intra, dicitur voluntarium. Et sic bruta quia habent in
seipsis principium suarum operationum, improprie illorum
operationes dicuntur voluntariae. Sed ubi est voluntarium
hoc modo, non oportet ibi posse esse contrarias et dis-
formes operationes.

11. Secundo. Sensus non est congnoscitivus nisi singu-
larium: intellectus autem est universalium cognoscitivus.
Ergo etc. — Probatur antecedens quoad secundam partem:
quia hoc experimento cognoscimus. Quoad primam vero
partem: quia cognoscit sensus per species individuales,
utpote in organis corporalibus receptas.

2. Circa hanc propositionem, Sensus non est cogno-
scitivus nisi singularium, dubitatur. Omnis enim potentia

SUMMA CONTRA GENTILES, LIB.11‚ CAP. LXVI.

est cognoscitiva sui obiecti. Sed obiectum cuiuslibet sensus
est universale: obiectum enim visus est color in univer-
sali, non autem hic color; et sic de aliis sensibus. Ergo
sensus non est cognoscitivus tantum singularium.

Ad huius evidentiam, considerandum quod universale,
ut universale, dupliciter considerari potest: uno modo,
ut habet esse obiectivum in intellectu; alio modo, ut habet
esse fundamentaliter in rebus. Sicut autem dupliciter habet
esse, ita dupliciter cognosci potest: uno modo, per omni-
modam abstractionem a singularibus; alio modo, secundum
quod in singularibus fundamentum habet. Primo modo,
cognoscitur tantum ab intellectu, cuius est unum ab alio
abstrahere. Secundo modo, etiam cognosci potest a sensu:
dum scilicet sensus non fertur in rem singularem nisi ut
fundat naturam universalem sic enim dicimus visum vi-
dere colorem universalem, quia non videt hoc album nisi
ut fundat rationem coloris, et similiter hoc nigrum et alios
colores. Unde particulare est id quod materialiter cogno-
scitur, sed universale est id quod formaliter est cognitum,
tanquam scilicet id sub cuius ratione particulare cognoscitur.

Ad argumentum ergo dicitur quod utique sensus co-
gnoscit universale modo dicto, et tanquam rationem co-
gnoscendi: sed hoc non est contra id quod hic dicitur.
Quia loquitur Sanctus Thomas de eo quod materialiter
cognoscitur, tanquam primo terminans actum cognoscendi.
Tale autem ex parte sensus est singulare, ex parte autem
intellectus est universale: licet etiam universale formaliter
cognoscatur a sensu tanquam ratio cognoscendi ex parte
obiecti se tenens. ·

111. Tertio. Sensus non cognoscit nisi corporalia: cum
qualitates sensibiles, quae sunt propria obiecta sensuum,
et sine quibus sensus nihil cognoscit, non sint nisi in cor-
poralibus. Intellectus autem cognoscit etiam incorporalia:
puta sapientiam, veritatem, et relationes rerum. Ergo etc.

Advertendum quod per cognitionem corporalium a
sensu non intelligit Sanctus Thomas cognitionem substan-
tiae corporeae quantum ad eius substantiam et essentiam:
quia, cum substantia hoc modo non cognoscatur asensu
nisi per accidens, non esset conveniens comparatio cogni-
tionis sensitivae respectu corporalium ad cognitionem in-
tellectus respectu incorporalium, quae cognoscuntur per
se. Sed intelligit per cognitionem sensitivam corporalium
cognitionem illorum ut stant sub propriis sensibilibus qua-
litatibus, ut scilicet significantur nomine colorati et hu-
iusmodi aliis nominibus accidentium. Sic enim cogno-
scuntur per se a sensu. .

IV. Quarto ⁴. Sensus non cognoscit seipsum, nec suam
operationem, sed hoc superioris est potentiae, ut probatur
in libro de Anima. Intellectus autem cognoscit seipsum
et suam operationem. Ergo etc. — Probatur prima pars
antecedentis per exemplum de visu, qui nec seipsum videt
nec se videre.

2. Circa hanc propositionem, Sensus non cognoscit
suam operationem, dubitatur. Quia oppositum huius videtur
dicere Sanctus Thomas Ver-it„ q. ι, a. 9, et q. x, a. 9, ubi
tenet quod sensus redit ad essentiam suam, sed reditione
incompleta, dum actum suum cognoscit, eo quod sensus
cognoscat se sentire. Idem tenet in 11 de Anima, secundum
divisionem Commentatoris‚ in expositione textus 138 θ.

3. Ad huius evidentiam considerandum, ex doctrina
eius 11 de Anima, et est de mente Philosophi, text. 149 θ,
quod omnes sensus particulares ab una communi '
originem habent, et ad illam omnes particularium orga-
norum immutationes terminantur: quae radix, quia est
omnium particularium sensuum commune principium et
communis finis, dicta est sensus communis. Quo fit ut
sensus communis, secundum quod continuatur cum visu
et terminat visus immutationem, vocetur visus; secundum
vero quod terminat immutationem sensus auditus et cum
auditu continuatur, vocetur auditus; et sic de aliis, ut sci-
licet, secundum quod omnium sensuum immutationes sen—
sibiles complet ac terminat, ita et singulorum sensuum
nomina quodammodo nanciscatur.

Dupliciter ergo possumus accipere sensum particularem:
uno modo, pro sensu communi ut cum sensu particulari

· ct. n. vn.

a
Ι.
3.

ἶ.
¹5·

S·
⁸³
S.
³3

 

Th. lib. 111,
md. 111. ιι,

τὴ. ns. m.
Did. ιιι, ιι,γ

