{Cfgm meaa-3
ssh‘ffipthlii ⁵·

36 SUMMA CONTRA GENTILES, CAP. XIII.

anima, ut sunt intellectivae, sed semper illis est coniuncta;
cum non per actionem mediam producantur, sed per natu·
ralem sequelam. Non inconvenit autem quod idem causet
aliquid in se per naturalem resultationem, et quod sit
principium illius inquantum habet aliquid actualitatis, su-
biectum vero inquantum non est simplex actus sed habet
aliquid potentialitan's: sicut anima in ordine ad suum esse
habet rationem potentiae. Sed bene impossibile est quod
aliquid causet in se aliquam formam per actionem et trans—
mutationem mediam: quia hoc supponit rem simul esse
in actu et in potentia remota ab actu.

Advertendum tamen, curn dicimus idem non posse
esse movens et motum, agens et patiens, respectu eiusdem,
quod non intelligimus de identitate suppositi: idem enim
suppositum potest esse agens et patiens. Sed loquimur
de identitate formalis principii agendi et patiendi: dicimus
enim quod non potest unum et idem esse principium
agendi et patiendi respectu eiusdem.

IX. Circa primam rationem qua probatur non esse in
moventibus et motis processum in infinitum, dubitatur. vi-
detur enim inefficax esse. Non enim sequitur, si fiat unum
continuum ex infinitis numero mobilibus, quod unus nu-
mero motus sit infinitus in tempore finito, loquendo de
motu infinito secundum quod totum corpus infinitum ali-
quod spatium pertransit, in quo sensu Vl Physicorum pro-
batur mobile infinitum non posse moveri tempore finito.
Diceretur enim quod, si sint infinita moventia et mota sepa-
rata et distincta, eodem tempore finito omnia movebuntur,
sed non pertranseundo eandem magnitudinem finitam, sed
aliam et aliam. Tantam enirn magnitudinem pertransibit
quod ultimo movetur in tanto tempore; et aequalem illi
in eodem tempore movens proximum pertransibit, si mo-
vens mobili applicatum illud moveat motu recto, sitque
eiusdem quantitatis cum illo, et ad eius extremitatem appli-
cetur, sicut si baculus unius cubiti baculum eiusdem quan-
titatis pelleret. Eodem modo si imaginaremur ex illis unum
continuum fieri, non sequeretur ipsum totum finito tem-
pore unam pertransire magnitudinem: sed eius partes finitas
secundum quantitatem magnitudines diversas finitas quan-
titate, numero autem infinitas, finito tempore pertransire,
ita quod unaquaeque pars eius finita finitum aliquod spa-
tium pertransiret. Quod quidem licet sit impossibile, cum
probetur ab Aristotele, 111 Physic. ⁴* et 1 Caeli “, infinitum
moveri non posse; tamen hic non videtur ab Aristotele
intendi, cum in Vl Phys-icarum hunc sensum nou ha-
buerit, quando probavit infinitum finito tempore moveri
non posse.

Dicerem ego, salvo meliori iudicio, quod ista ratio
Aristotelis habet locum in motu circulari tantum, quo
unum corpus circulare ab alio contentum circulariter mo-
vetur, ita quod omnia eodem motu diurno moventur, sicut
accidit in sphaeris caelestibus. Consideravit enim Aristo-
teles universi ordinem, in quo elementa ab orbe lunae con-
tinentur, corporaque caelestia se continent, et omnia sin-
gulis diebus ab oriente in occidentem moventur redeundo
ad orientem, ita quod aequali tempore et inferiora et supe-
riora tali motu moventur: in illisque, utpote habentibus
essentialem ordinem in movendo, probavit non esse pro-
cessum in infinitum. Beneque sequitur, si ex infinitis cor-
poribus taliter motis unum continuum corpus fieret, quod
infinitum tempore finito moveretur aliquod spatium per-
transeundo. Cum enim omnes nunc sphaerae spatium
quod est ab oriente ad occidentem, redeundo ad orientem,
in die naturali pertranseant, non obstante quod una sit
maior alia, et superior sphaera maius spatium pertrans·
eat; si undecima sphaera esset, suum spatium pertransiret
eodem tempore; similiter si duodecima, si tertiadecima,
et sic in infinitum; ex illa suppositione quod, si omnia
sunt moventia ex eo quod moventur, oportet ut simul
omnia moveantur. Sequitur ergo quod infinita illa corpora
finito tempore aliquod spatium pertransirent sua revolu-
tione. Si ergo imaginemur ex illis infinitis numero corpo-
ribus unum corpus infinitum fieri, tunc illud spatium ali-

quod finito tempore pertransibit: quod est VI Phssicorum
improbatum.

X. Circa secundam rationem ad idem, dumam Quia
ponentes esse processum in infinitum in moventibus et
motis, negarent illud assumptum, scilicet quod, remoto

primo movente vel cessante a motione, nullum aliorum

moveretur. Ubi enim non est primum, causa posterior non
dependet a prima in causando, nec complementum causa-
litatis habet dependentiam a prima. Licet enim ascensus
infinitus et descensus cum temporis successione in in-
finitum repugnet complemento, ascensus tamen et de-
scensus causalitatis infinitus non repugnat complemento.
Talis autem est infinitas moventium et mobilium infini-
torum: quia supponitur omnia simul movere et moveri.

Respondemr quod ratio' Aristotelis efficax est si bene
consideretur. Fundamentum enim rationis est quod in
moventibus et motis essentialiter ordinatis oportet aliquod
primum esse. Istud autem diligenter consideranti patet.
Quia, si sint plura moventia et mota in quibus non sit
primum aliquod non motum, tota multitudo moventium
se habebit ut unum movens motum. Hoc autem est im-
possibile: quia tunc aliquid esset motum et a nullo move-
retur. Non enirn esset illa multitudo a seipsa primo mota:
cum nihil seipsum primo moveat. Nec quia una pars non
mota alias partes moveret: cum non ponatur ibi aliquod v
movens non motum. Nec quia una pars mota aliam mo-
veat: cum aggregatum ex illis habeat rationem moti, et
sic aliquo alio indigeat a quo moveatur.

Si dicatur quod non oportet totam illam multitudinem
moventium et 'motorum se habere ut unum movens ab
alio extrinseco motum, sed eorum conditio salvatur quia
unum movetur ab alio, et illud ab alio, et sic in infinitum:
sicut in infinita multitudine numerorum quilibet numerus
est excedens et excessus, nec tamen oportet totam multi-
tudinem ab aliquo excedi: — respondetur quod movens
omne oportet in actu esse; similiter omne localiter motum.
Ideo tota multitudo moventium et motorum tanquam
unum accipi potest: praesertim quia nullum illorum habet
quod moveat nisi inquantum movetur; et oportet, si ha-
beat rationem moti, quod ab aliquo moveatur. Multitudo
autem numerorum infinita non ponitur in actu, sed in
potentia. ldeo non oportet ut tota multitudo ab aliquo
excedatur.

Cum ergo in essentialiter ordinatis oporteat aliquod
primum esse; et in infinito non sit primum: sequitur non
posse esse infinita essentialiter ordinata. —Vide de iis Ca-
preolum, 1 Sent.. d. m, q. ι.

Xl. Secunda ratio principalis est. Si omne movens
movetur, aut haec propositio est vera per se; aut per
accidens. Si per accidens, ergo non est necessaria. Ergo
contingens est nullum movens moveri. Ergo contingens
est nihil moveri: quia, si movens non movetur, non
movet, ut adversarius inquit. Hoc autem habet Aristoteles
pro impossibili. Ergo etc.

Item, si movens et motum coniunguntur in aliquo per
accidens, probabile est quod movens inveniatur absque eo
quod moveatur, quia motum invenitur absque eo quod
moveat. Si enim aliqua duo sunt iuncta per accidens ln
aliquo, et unum illorum invenitur sine altero, probabile
est quod alterum absque illo inveniri possit. — Nec obstat
de duobus quorum unum ab altero dependet sed non
e contrario, ut de substantia et accidente. Haec enim con-
iunguntur per se, non per accidens ⁰.

Si autem est vera per se, aut movens movetur eadem
specie motus qua movet; aut alia. Si eadem, tunc oportet
quod alterans alteretur, et docens doceatm· secundum
eandem scientiam: quod est impossibile. - Si alia, cum sint
finita genera et species motus, non ibitur in infinitum:
et sic erit primum movens non motum ab alio. Nisi forte
dicatur fieri reflexionem per reditionem ad primum. Sed ex
hoc sequeretur movens secundum aliquam speciem motus
moveri secundum eandem. non immediate. sed mediate.

2. Circa illam propositionem, Sa· aliqua duo sunt per
accidens iuncta ἰη aliquo, et unum illorum invenitur· sine
altero, probabile est quod alterum sine 5110 inveniri possit,
sciendum, secundum Commentatorem‚ vm Phys„ com-
ment. 37, quod intelligenda est in iis quorum utrumque

· Cf.

ιι. 3 hala·
parag.

