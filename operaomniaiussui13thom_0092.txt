· Cf. init. Com—
ment.

· arod. vn, vm.

' cup. ci sqq.

18

levitatis ista credere. — Maior est manifesta: eo quod divina
Sapientia nec errare possit nec nos decipere. — Minor vero
probatur. Revelatio et manifestatio aliquorum per ea visi-
bilia opera quae naturae superant facultatem confirmata,
non est nisi ab eo qui supra naturam creatam est. Sed sic
ea quae sunt fidei sunt confirmata, per ea scilicet quae
omnem superant naturae facultatem. Ergo etc.

Probatur minor discurrendo per miracula. Primo enirn,
ad fidei confirmationem factae sunt mirabiles languorum
curationes, mortuorum suscitationes, caelestium corporum
mirabiles mutationes, et multa alia circa res corporales,
de quibus tam in Veteri quam in Novo Testamento nobis
est tradita notitia. - Secundo, facta est humanis mentibus
supra naturam inspiratio, cum idiotae et simplices, dono
Spiritus Sancti repleti, summam sapientiam et facundiam
in instanti sunt consecuti. — Tertio, facta est mirabilis
mundi conversio atque supra naturam. Non enim armorum
potentia aut voluptatum promissione, sed ex divinorum
operum inspectione, etiam inter persecutorum tyrannidem,
innumerabilis turba non tantum simplicium, sed etiam
sapientissimorum hominum, ad Christi fidem convolavit; in
qua humanum excedentia intellectum praedicantur, carnis
cohibentur voluptates, et omnia quae in mundo sunt ha-
benda esse contemptui docentur. Hoc enim miraculorum
maximum est, et divinae inspirationis opus, quod animi
mortalium iis assenserint. Quod si diceret quispiam hoc
casu subitoque evenisse: instat Sanctus Thomas ex eo
quod hoc se facturum Deus multis antea prophetarum
praedixit oraculis, quod est divinae dispositionis signum,
non autem casus. Hunc confirmationis fidei modum tetigit
Apostolus, Heb. 11, dicens: Quae, scilicet humana salus,
cum initium accepisset enarrari per Dominum, ab eis qui
audierunt in nos confirmata est, contestante Deo siguis et

portentis et variis Spiritus Sancti distributionibus.

Ex hoc deducitur hoc corollarium: non esse, vide-
licet, necesse ut ulterius praeterita signa reiterentur, —
quamvis et nunc non cesset Deus per suos sanctos mira-
cula operari. — Probatur. Quia haec tam mirabilis mundi
conversio ad Christianam fidem praeteritorum signorum
effectus est: sicque in suo effectu ea videntur signa. -
Quod si dicatur non esse factam mundi conversionem
ex praecedentibus signis, hoc omnibus signis et miraculis
mirabilius erit, si ad credendum tam ardua, ad sperandum
tam alta, ad operandum tam difficilia, mundus absque
miraculis a simplicibus et ignobilibus hominibus fuit indu-
ctus. Atque ob hoc non erunt amplius miracula necessaria.

11. Secundo, probat per comparationem ad legem Ma-
humeti ³. Nihil enirn mirum est si illi legi quam plures ad-
haeserunt: quia et voluptates promittebat, et praecepta illis
conformia dabat ipsis relaxans habenas, ad quas animus
hominis inclinatur. — Item, non confirmavit Mahumetus
sua dicta miraculis, sed se in armorum potentia missum
aiebat. Quod tyrannorum est. — Adhuc, illi non crediderunt
a principio sapientes et docti viri, sed bestiales homines
in desertis morantes, omnis scientiae prorsus ignari. — Po-
stremo, nulla prophetarum oracula praecesserunt quae ei
legi tanquam a Deo constituendae testimonium perhibe-
rent. — Ex quo sequitur levitatis et insipientiae esse illi
credere: nostrae autem adhaerere fidei, maximae esse sa-
pientiae.

111. Circa hanc conclusionis probationem dubium oc—
currit. Quia nulla opera, quantumcumque mira, videntur
de necessitate ac sufficienter probare nostram Legem a
Deo esse. Nulla enim adeo magna opera sunt quae non
possit aliquis cavillando pervertere: aut ea a daemonibus
facta asserens; aut praestigiis sic apparuisse, non tamen in
veritate fuisse facta3 aut ab aliqua naturali causa fuisse
producta. Magi enim Pharaonis universa fere opera fecerunt
quae Moyses fecit ⁵. Similiter apud gentiles multa miranda
acciderunt miraculis nostrae fidei similia. Apud Mahume-
tanos quoque pleraque dicuntur contingere miracula.

1V. Ad evidentiam huius difficultatis, in qua Christia-
norum plerique titubant, id in primis considerare oportet,
quod ea sola vere miracula sunt, ut inferius in tertio libro
declaratur ⁴, quae a solo Deo, aut quantum ad substantiam

SUMMA CONTRA GENTILES, CAP. VI.

facti, aut quantum ad id in quo fiunt, aut quantum ad
modum faciendi specialiter praeter communem modum
gubernationis universi, fieri possunt. Ideo, cum volumus
investigare an aliquid vere miraculum sit, inspiciendum
est an quicquam in eo sit quod a nulla fieri possit creatura
virtute propria. Quod si tale quid inveniatur, et sit in rei
veritate factum et non tantum secundum apparentiam, illud
pro certo asseremus verum esse miraculum. Cavendum
tamen nobis est ne creaturis, et praesertim substantiis imma-
terialibus, plus virtutis attribuamus quam ipsis conveniat,
aut plus ab earum virtute detrahamus quam oporteat: ut
aut ea quae a solo Deo fieri possunt, virtute aliqua creata
fieri posse existimemus: aut quae virtus creata potest effi·-
cere, sola divina virtute posse fieri credamus; ex utroque
enim circa vera miracula error potest accidere.

Considerandum quoque est quod, licet in iis quae cor-
poraliter fiunt difficile sit indubitatam habere veritatem, eo
quod daemones ex transmutatione locali aeris sive aiterius
eorporis,*aut etiam ex sensuum immutatione, iaciant muln
apparere quae in veritate non sunu tamen etiam in huius·
modi ex omnibus circumstantiis simul pensatis quid. verum
sit poterit discerni. Puta in mortui suscitatione, quamvis
daemon possit defuncti corpus intrare atque in eo aliqua
opera similia operibus vitae exercere; aut etiam sic lio-⁴
minum sensus immutare ut appareat mortuus revixisse
qui non revixit: tamen, si viderimus eo corpore universa
vitae opera fieri et eodem modo ut prius, ita quod omnibus
indifferenter appareat, et per longum tempus, dicemus in
veritate mortuum revixisse, et non tantum secundum appa-
rentiam. Et similiter de aliis.

Advertendum ulteriusque& licet in aliquibus operatione
daemonis [possit] esse praestigium, sunt tamen quaedam
miracula in quibus praestigium locum non habet, sicut
est immutatio intellectus et voluntatis, quae corporeis sen-
sibus non percipiuntur. Fiunt enim praestigia ad res cor-
poreas, quae aliquo percipiuntur sensu.

V. Dicitur ergo primo, quod sunt aliqua vere ἀφ’
citerque miracula, quae nullam admittunt calumniam, ox
quibus docentis veritas optime et efficaciter confirmatur.
Sunt enim quaedam quae, si concedantur in veritate facta,
sicut quod tempore losue sol steterit ⁶, aut solem passum
esse luminis defectum in Christi passione luna existente
in oppositione ⁴¹, a solo Deo esse facta negari non potu.
Similiter de mortui suscitatione et similibus. Sunt autu
talium quaedam quae nullus negare potest quin in veri-
tate sint facta: sicut de illa solis permanentia, deque multis
signis a Christo factis.

Dicitur secundo, quod illa subita Apostolicae mentis inu-
minatio per Spiritus Sancti missionem facta* calumum
non recipit. Neque enim secundum apparentiam unnim,
sed seeundum veritatem haec fuisse facta cognoverunt
universi qui apostolos loquentes linguis et disputantes
audierunt. Neque a daemonibus fieri potuerunt: eo quod
hoc perversae eorum voluntati repugnet, qua homines in
malum pertrahere vellent, non ad bonum inducere. Quod

· Ιοι. x, ⁸³-

¹¹ Lm·- mtt, ⁴⁵·

‘Act- ιι.

si ab angelis eam illuminationem fieri potuine quis dicat. -

eo etiam admisso, dicemus quod, sicut alia miracula a Deo
ministris angelis fiunt, ita et hominum illuminationes.
Quod sane et quaedam veritatis praedicatae ab idiotis
horninibus confirmatio erit: eo quod boni angeli non
decipiant, sed instruant homines de divinis. - Simili modo
hominum et idiotarum et sapientum conversio nd fldem
Christi, et voluptatum abiectio, ad quas est hominum ineli-
natio naturalis, in solum Deum auctorem referri potest,
qui humanas voluntates solus potest immutare.

Dicitur tertio, quod signa insolita et miracula vera esse
et esse virtute divina facta, argumento est quando is qui ad
suae doctrinae confirmationem miracula operatur, bonos
mores praedicat atque secundum ipsos vivit, studetque
homines in Deum reducere, non autem propriam quaerit
utilitatem, neque superstitionibus utitur, et circa utilia.
non circa vana, mirabilia operatur. Tunc enim certus qu‘oe
esse potest quod divino, non autem fallaci agatur spiritu.
Ex hoc enim Sanctus Thomas, 11 Sene„ d. vn, q. 111. a. 1,
ad 2, vera signa a falsis distinguit.

