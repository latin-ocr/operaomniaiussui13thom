 

SUMMA CONTRA GENTILES, LlB. 11, CAP. XV1.

stentem requirat: nam ipsa non educitur de potentia ma-
teriae, licet in materia producatur.

11. Secundo. Agens quod requirit ex necessitate mate-
riam praeiacentem ex qua operetur, est agens particulare.
Deus autem est causa universalis essendi. Ergo etc. —
Probatur antecedens. Quia operari ex praeiacenti materia
est agere ad determinatam speciem: cum omnis materia
per formam superinductam ad aliquam speciem contra-
hatur. Agere autem hoc modo est agentis particularis: cum
causae sint causatis proportionales. Ergo etc.

2. Sed circa illam propositionem, Agens ad determi-
natam speciem est agens particulare, dubitatur. Nam Deus,
producendo hominem, agit ad determinatam speciem. Et
universaliter verum est quod quicquid agit, ad aliquam de-
terminatam speciem agit: cum nihil sit in rerum natura
quod ad aliquam speciem determinatam non sit. Deus
autem est agens universale, ut assumitur in ratione. Ergo
est falsa illa propositio.

Respondetur quod agere ad determinatam speciem potest
dupliciter contingere: scilicet materialiter; et formaliter.
Agere formaliter est rationem illius speciei esse rationem
formalem secundum quam aliquid ab agente producitur:
sicmagere‘ad speciem hominis formaliter est rationem ho-
minis esse formalem rationem secundum quam aliquid ab
agente producitur, ut scilicet hoc producatur ab illo agente
inquantum homo est, non inquantum aliquid aliud. - Agere
autem materialiter est producere aliquid ad speciem de·
terminatam, non tamen inquantum talis species est, sed
inquantum aliquam aliam rationem habet: sicut dicimus
solem esse hominis productivum materialiter, non autem
formaliter, quia, licet hominem producat, non tamen in-
quantum homo est producit, ita quod ratio hominis sit
ratio formalis secundum quam a sole producitur, sed in-
quantum corpus aut animatum nam ratio hominis non
est ratio adaequata producibilis a sole.

ln proposito ergo accipitur agere ad determinatam spe-
ciem formaliter, non autem materialiter. Sic enim est
agentis particularis. Oportet enirn, si ratio formalis obiecti
potentiae agentis est particularis et determinata, ut et ipsum
agens, ut sic, sit particulare et limitatum: dicitur enim
agens particulare et limitatum quia non potest in omne
ens, sed in aliquid determinatum. Sic etiam verum est
quod omne agens ex praeiacenti materia agit ad determi-
natam speciem entis: quia materia semper per receptionem
formae ad aliquam speciem determinatur. — Non accipitur
autem hoc loco species pro specie specialissima, sed pro
omni eo quod determinatum gradum entis importat. Sic
enim caelum, quamvis sit agens universale per compara-
tionem ad alia agentia inferiora, absolute tamen est agens
particulare, quia non agit nisi quod ad rationem corporis
determinatur.

Deus autern agit ad determinatam speciem materialiter,
non autem formaliter: quia ratio secundum quam aliquid
producitur a Deo, non est ratio corporeitatis aut aliqua
particularis alia ratio enfis, sed ipsa ratio entis absoluta;

producitur enim aliquid a Deo inquantum est ens, non -

inquantum hoc ens est aut illud; licet et hoc et illud, et
universaliter omne ens particulare, producat. Unde, si lo-
quendi modum observare velimus, dicetur quidem Deus
agere id quod ad speciem aliquam determinatum est, non
autem agere ad determinatam speciem. Primum enim vi-
detur importare rem productam materialiter, secundum
autem formaliter: illa enim propositio videtur ex modo
loquendi importare ordinem agentis ad suurn formale
obiectum.

111. Tertio. Quod non producit res in esse nisiex ma-
teria praeiacente, agit solummodo movendo et transmu-
tando. Sed Deus non agit tantummodo movendo et trans-
mutando. Ergo non de necessitate producit ex praeiacente
materia. — Probatur maior. Quia facere aliquid ex materia
est per motum vel mutationem. — Minor etiam probatur.
Esse est universalius quam moveri: sunt enim quaedam
entia immobilia, etiam secundum philosophos, ut lapides
et huiusmodi, puta metalla. Ergo supra causam quae non
agit nisi'per motum, est causa quae est primum essendi

 

 

301

principium, quae potest scilicet agere absque motu et mu-
tatione. Patet consequentia: quia quanto effectus est uni-
versalior, tanto habet propriam causam altiorem; cum,
quanto causa est altior, tanto ad plura eius virtus se
extendat.

Adverte, quod dicitur lapides non moveri, intelligi de-
bere a seipsis, sicut viventia. Quod enim ab alio moveri
possint, et naturali motu et violento, satis est manifestum.

2. Sed tunc non videtur exemplum ad propositum esse.
Quia intentio litterae est quod esse universalius est quarn
moveri sive a se sive ab alio; et quod sunt aliqua entia
quae neque a se neque ab alio moventur, ut sit etiam
aliqua causa altior ea quae per motum agit.

Respondetur quod non considerat hoc loco Sanctus
Thomas res secundum ipsa rerum genera, sed secundum
gradus. essendi, prout esse, vivere, sentire, intelligere, et
moveri secundum locum, sunt diversi gradus essendi. Sic
emm, cum esse sit gradus essendi communior quam ‘sit
gradus vivendi, quem gradum hic Sanctus Thomas vocat
moveri, eo quod viventia seipsa moveant; oportet et ipsum
esse reducere in superiorem causam quam sit ea quae mo-
vendo et transmutando agit, ut gradus agentium corre-
spondeant gradibus entium in agendo. Sic enim, sicut sunt
duo communes gradus entium, scilicet esse et vivere, quod
tamen vivere comprehendit plures gradus; ita erunt duo
gradus agentium, ut agentia sunt, scilicet agere cum motu,
et agere absque motu; ut agens cum motu correspondeat
gradui moventium seipsa, agens autem sine motu corre-
spondeat gradui entium tantum. Sed tamen per hoc non
excluditur quod agens cum motu non se extendat ad gra-
dum eorum quae sunt entia tantum, sol enim est causa
esse non viventium. Sed verum est quod non potest in
illa quae pertinent ad gradum entis nisi inquantum com-
municant cum gradu viventium quantum ad moveri, licet
ab extrinseco moveantur. Sufficit ergo ad propositum quod
lapides sint entia immobilia, scilicet non moventia seipsa:
quia sic pertinent ad gradum entis simpliciter, qui gradus,
ut sic, requirit causam altiorem quam sit ea quae agit mo-
vendo, ut patet in ratione. ι

3. Adverte, quod addit Sanctus Thomas dictionem exclu-
sivam, inquiens quod Deus non tantummodo movendo et
transmutando agit. Quia non negat quin possit aliquid
movere et transmutare (ex materia enim corpus Adae et
Evae formavit): sed quod de necessitate non agit per
transmutationem materiae. Potuit enim corpus Adae et
Evae absque transmutatione materiae praeexistentis pro-
ducere, simul ipsam etiam materiam producendo,

lV. Quarto. Deus est universale essendi principium.
Ergo non agit tantum per motum aut mutationem. Ergo
non eget praeiacenti materia. - Secunda consequentia
patet. - Prima vero probatur. Quia quod agit per motum
non est universalis causa essendi: cum per motum et mu-
tationem non fiat ens ex non ente simpliciter, sed ens hoc
ex non ente hoc.

2. Sed circa hanc propositionem ultimam instari potest:
quia V Phys„ t. 7 ἦ dicitur quod in generatione simpli-
citer, quae est mutatio in substantiam, fit ens simpliciter
ex· non ente simpliciter.

. Ad evidentiam huius, considerandum est quod ens sim-

pliciter tribus modis accipi potest. Uno modo, ut distin-
guitur contra ens secundum quid. Et tunc substantia di-
citur ens simpliciter: quia sibi convenit esse tanquam ei
quod proprie habet esse. - Alio modo, ut distinguitur
contra ens contractum et limitatum. Et tunc ens sub ab-
soluta ratione entis dicitur ens simpliciter. - Tertio modo,
ut distinguitur contra ens partiale. Et tunc ens ex omnibus
suis partibus constans dicitur ens simpliciter.

Omnibus istis modis creatio est ad ens simpliciter, et
est ex non ente simpliciter. Nam quod proprie creatur,
est id quod in suo esse subsistit, ut dicitur Prima, q. ην *.
Et sic fit ens simpliciter primo modo. — Ens quoque
sub communi ratione entis est formalis terminus per se
creationis: creatur enim unumquodque exeo quod est
ens, sicut unumquodque videtur inquantum est coloratum.
Et sic fit ens simpliciter ex non ente simpliciter secundo

·S.Th.1.:;oid.
ιι, 7.

' Art. 4.

