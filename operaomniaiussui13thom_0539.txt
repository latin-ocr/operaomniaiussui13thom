 

 

' Cf. n. iv, xi.

' · Num. praec.

*commentem- ι

, (ΕΙ). 11),n.1vaqq.

SUMMA CONTRA GENTILES, LIB. 11, CAP. LXXIII.

tantum materialiter et ratione subiecti3 quod non est aliud
dicere quam quod subiecta illarum sunt unius speciei aut
diversarum specierum. Ex quibus sequitur quod, si di-
versa phantasmata, idem formaliter secundum speciem re-'
praesentantia, in eodem subiecto ponantur, illa nullo modo
poterunt dici secundum speciem diversa: cum et idem
secundum speciem obiectum repraesentent, et sint in eo-
dem subiecto secundum speciem et secundum numerum.
Et sic patet distinctionem illam nullam esse, atque etiam
falsum continere.

VIII. Quinto ad principale intentum arguitur ἥ. In-
tellectus possibilis est quo intelligit anima. Ergo, si est
unus et idem numero huius et illius hominis, et intelli-
gere utriusque erit unum et idem. Hoc autem est impos-
sibile: cum diversorum individuorum non possit una esse
operatio. Ergo etc. — Probatur consequentia. Quia id quo
aliquid operatur aut agit, est principium ad quod sequitur
operatio non solum quantum ad esse ipsius, sed etiam
quantum ad unitatem et multitudinem: ab uno enim ca-
lore non potest esse nisi una calefactio activa; quamvis
possint esse multae calefactiones passivae.

12. Ad hanc, rationem dici posset quod intelligere mul-
tiplicatur >secundum diversitatem phantasmatum.

Sed hoc non tollit rationem. Tum quia intelligere non
est operatio transiens, sed manet in ipso agente. Et sic
non ,potest multiplicari per phantasmata.

Tum quia phantasmata se habent ad intellectum pos-
sibilem quodammodo sicut activum ad passivum: curn in·
telligere sit quoddam pati. Pati autem ipsius patientis, sci-

licet unius, diversificatur secundum diversas formas aut

species activorum, non secundum diversitatem eorum nu-
meralem. Quod declaratur in calefactione, in qua, cum
motusnumeretur secundum terminum ad quem, et duplex
calor eiusdem speciei non possit esse in eodem subiecto
eodem tempore, non potest esse duplex calefieri simul in
eodem subiecto, nisi sit alia species caloris: sicut ponitur
in semine calor-ignis, caeli et animae *. Et sic non oportet
per phantasmata numero diversa in diversis hominibus
ipsum intelligere diversificari, quo unum et* idem simul
intelligunt.

Tum quia intellectus possibilis intelligit hominem in-
quantum est horno simpliciter, secundum rationem speciei,
non-inquantum est hic homo. Haec autem ratio est una,
quantumcumque phantasmata hominis diversificentur sive
in uno sive in diversis. Et sic multiplicatio phantasmatum
non potest esse causa quod multiplicetur ipsum intelligere
respectu unius speciei.

IX. Circa propositionem assumptam ad probationem
consequentiae principalis argumenti *, scilicet quod ope-
ratio sequitur ad id quo aliquid operatur, quantum ad
multitudinem et unitatem, et, ab eodem calore non est nisi
unum calefacere, quamvis possit esse multiplex calefieri,
dubitatur. Quia actio et passio sunt unum subiecto, licet

. distinguantur formaliter: ut dicitur 111 Plyrsicorum ἦ Ergo

non videtur posse unum multiplicari, altero non multi-
plicato. Si ergo sunt plura calefieri, oportet ut sint plura
calefacere; et si unum est calefacere, quod sit unum ca-
lefieri3 et universaliter, si est una actio et unum agere,
quod sit una passio et unum pati.

2. Ad huius rei evidentiam, sciendum quod, cum actio,
ut superius ⁵* est determinatum, non dicat nisi motum in
recto, qui est in patiente, et habitudinem in aliquo per mo-
dum differentiae, quae est in agente; oportet loqui de mul-
tiplicatione actionis quantum ad suum materiale, eo modo
quo de multiplicatione motus; quo autem ad formale, eo
modo quo de multiplicatione relationis. Cum ergo motus
sit in mobili; et idem accidens numero non possit esse in
diversis subiectis; et idcirco multiplicetur motus secundum
multiplicationem mobilium: necesse est, si plura mobilia ab
uno movente moveantur, quod sint ab illo movente plures
motus in pluribus mobilibus recepti. Et sic, cum actio,
materialiter sumpta et quantum ad id quod dicit in recto,
non sit aliud quam motus; necesse est, ubi unum movens
multa mobilia movet, quod ab illo sint plures actiones
materialiter sumptae. Cum vero relatio, quae tauquam

Sum Con-rna Gan-ntus D. Taoiua Tou. Ι.

465

differentia nomine actionis importatur, sit in agente. se-
cundum numerum multiplicari non potest in eodem tem-
pore nisi secundum multiplicationem agentium: plura enim
accidentia solo numero differentia non possunt esse in
eodem subiecto adaequato simul. Et idcirco, si unum mo-
vens simul diversa mobilia moveat eadem specie motuS,
quod fit dum eodem formali principio movet; non poterit
esse nisi una actio formaliter, sive, quod idem est, quantum
ad habitudinem in obliquo importatam.

Propositio ergo Sancti Thomae intelligenda est de agere
et pati formaliter, sive quantum ad ipsas habitudines: non
autem quantum ad id quod est materiale in actione. Ma-
teriale enim tam actionis quam passionis, dum unum agens
uno principio in plura agit, multiplicatur. Sed formale
actionis non multiplicatur: quamvis formale passionis, pro-
pter multiplicitatem subiecti, multiplicetur.

Ex quibus patet quod in actione immanente nullo modo
fit multiplicatio secundum numerum, quando ab uno dum-
taxat formali principio procedit: narn materiale in ipsa,
quod est qualitas, non multiplicatur, curn eius subiectum sit
unum; similiter neque relatio agentis. Et ideo optime con-
cludit Sanctus Thomas quod, si esset unus intellectus huius
et illius hominis, esset etiam ipsorum unum intelligere:
respectu scilicet eiusdem obiecti, et in eodem tempore.

X. Circa multiplicitatem caloris in semine, cum inquit
Sanctus Thomas quoniam in semine est calor ignis, -caeli
et animae *, advertendum est quod quidam tenent istos
calores esse diversos secundum speciem: alii vero dicunt
illos non esse diversarum specierum.

Quamvis autem utraque opinio in doctrina Sancti Tho-
mae defendi possit, tamen videtur mihi quod in hanc par-
tern declinet quod sint secundum speciem diversi. Patet
enim quod hoc loco ponit illos secundum rem et specifice
distinctos, ex eo quod inquit non posse esse duplex cale-
fieri in uno subiecto eodem tempore, nisi sit alia species
caloris, et dat exemplum istius exceptionis de caloribus
qui sunt insemine. Si enim intelligeret quod sunt unus
calor secundum rem, sed diversificantur specie ut ad di-
versa principia referuntur, non esset ad propositum suum,
quo vult habere duplicem calorem unius speciei non posse
simul in eodem subiecto esse, sed bene multiplicem di-
versatum specierum. Constat enim quod plures calores
eiusdem speciei vocat calores realiter distinctos.

Praeterea, Prima Parte, q. cxvnr, a. 1, ad 3, ex modo
loquendi dat intelligere calores illos diversos esse, ubi ait
quod, praeter virtutem animae in semine existentem, est
ibi quidam calor ex virtute caelestium corporum, quorum
etiam virtute agentia inferiora agunt ad speciem, et quod
calidum elementare se habet instrumentaliter ad virtutem
animae. Si enirn intenderet unum esse calorem animae et
caeli, dixisset virtutem animae existentem in semine agere
etiam in virtute caeli: non autem quod in spiritu, praeter
virtutem animae, est etiam quidem calor ex virtute cor-
porum caelestium. Et si putasset eundem esse calorem
animae et elementi, non dixisset calorem elementi se ha-
bere instrumentaliter ad virtutem animae: instrumentum
enim non est idem cum eo cuius est instrumentum.

Adhuc, 11 Sent„ d. xvm, q. 11, a. 3, istis caloribus diversa
attribuit. De elementari enim inquit quod est sicut instru-
mentum resolvens et consumens et huiusmodi operans; de
calore qui est ab anima, dicit quod est vivificans; de ca-'
lore vero caeli ait quod spiritus, in quo sunt huiusmodi
calores, eius virtute movet ad speciem determinatam.

Quamvis autem haec dicta possit aliquis glossare tra-
hendo Sanctum Thomam ad suam opinionem, sincere
tamen opinionem Doctoris considerando, videtur dicendum
quod sint diversi calores: praesertim cum in locis alle-
gatis ponat ipsos esse multiplices, nullibi autem dicat ipsos
unum calorem esse.

Accedit quod Commentator, 11 cap. de Substantia orbis,
tenet calorem caeli et calorem elementarem distinctos esse
secundum species.

2. Sed contra hanc determinationem arguitur a quibus-
dam Thomistis ξ non ex verbis Sancti Thomae, sed aliunde,
dupliciter. Primo, quod calor animae et elementi sint idem.

59

*CL n. vm,Tum
quia phantas-
mata.

” caiet. in 1 P.,
c¹v¹{¹’n ίῦῃδᾶῑπᾶι·
ῗέἒηὶηᾶ. ·

