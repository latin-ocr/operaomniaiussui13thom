SUMMA CONTRAGENTILES, CAR· XIII.

II Metaph„ text. 6, talis est. In causis efficientibus non
proceditur in infinitum. Ergo est devenire ad unam pri-
mam. Quam dicimus Deum. ·

, Probatur antecedens. Si eatur in infinitum, nulla cau-
sarum erit ,pi-ima. Ergo omnes aliae tollentur, quae sunt
mediae. Hoc est falsum. Ergo etc.- - Probatur consequentia.-
Quia in causis efficientibus ordinatis primum est causa
medii, et ,medium ultimi. Remota autem causa, removetur
id cuius est causa. ’

XXII. Secunda est. Est aliquid maxime verum. Ergo
et aliquid maxime ens· Et hoc dicimus Deum.

Patet consequentia ex II Metaph„ text. 4, ubi habetur
quod maxime vera sunt maxime entia. - Antecedens vero
ostenditur 1V Metaph„ text. 18, ex hoc quod videmus duo-
rum falsorum unum esse altero magis falsum. Unde oportet
ut etiam alterum altero verius sit. Quod est secundum
approximationem ad id quod est maxime verum.

2. Ad evidentiam huius rationis considerandum est, ut
habetur a Sancto Th0ma 1⁸, q. xmx, 3, ad 3, et 1· ΙΨ,
q. xxxx, a. 2, ad 1, quod aliter invenitur magis et minus in
his quae ad perfectionem pertinent, et aliter in iis quae
defectum important. Nam in iis quae perfectionem dicunt,

⁷ attenditur magis et minus, sive intensio et remissio, per

comparationem et accessum maiorem vel minorem ad
aliquod summum: sicut dicitur magis lucidum quod magis
appropinquat summe lucido, et minus lucidum quod minus
appropinquat. In privatione autem et defectu attenditur
per recessum a summo et perfecto: eo quod privatio
quaedam remotio sit. Cum ergo induxisset Sanctus Thomas
ex IV Metaph. quod duorum falsorum unum sit altero

” falsum, non conclusit istud accidere per accessum
ad aliquid summe falsum, cum falsum in privatione con-
sistat: sed ingeniose subiunxit propter hoc oportere al-
terum altero verius esse, atque idcirco oportere esse ali-
quod verissimum, per accessum ad quod aliquid verius
aut minus verum dicatur, et per recessum a quo aliquid
altero magis falsum sit.

3. Advertendum quoque quod, cum multae sint pro-
prietates quae soli Deo conveniunt, aliquando nomine Dei
plures simul eius proprietates ab aliquibus pro eius ra—
tione explicantur, aliquando vero una, aliquando vero alia.
Cum ergo esse omnium entium causam soli Deo conveniat,
similiter summum et perfectissimum entium esse, Aristo-
tetes, 11 Aietaph„ quia apud philosophos nomine Dei prima
omnium causa intelligebatur, concludit oportere esse unam
primam causam omnium, ex eo quod oportet esse aliquid
quod sit maxime ens, et per consequens oportere Deum
esse. Sanctus Thomas autem, videns quoniam et esse
maxime ens soli Deo convenit, eo probato non procedit
ulterius, cum illa sola conclusione constet probatum esse
quod Deus sit. - Aut etiam, brevitati studens, cum de-
duxerit oportere aliquid esse quod sit maxime ens, prae-
termittit, tanquam ex metaphysica notam, conclusionem
ab Aristotele deductam, scilicet quod necesse sit esse ali-
quid quod sit omnium causa: cum quod est maxime tale,
sit causa omnium aliorum.

XXIII. At circa dicta dupliciter dubitatur. Primo enim
non videtur verum quod unum altero verius sit. Nam
veritas quaedam adaequatio est; et per consequens aequa-
litas quaedam. Aequalitas autem non suscipit magis et mi-
nus· - Nec valet haec consequentia: Falsum dicitur unum
magis altero, Ergo et verum. Quoniam falsitas consistit

in inadaequatione et recessu ab aequalitate: contingit autem
a medio multipliciter distare.

Secundo, non videtur Aureolo ⁴* vera Aristotelis propo-
sitio pro fundamento rationis assumpta, quarn tamen San—
ctus Thomas tacet, scilicet, Quod est maxime tale, est
causa aliorum. Nam albedo est perfectissimum quiddam
in genere colorum: et tamen non est causa productiva
aliorum colorum, ut de se patet. ,

XXIV. Ad primum dicitur quod veritas, secundum quod
est in re, fundatur in esse rei. Unde materiale quidem in
ipsa est esse rei: formale autem est adaequatio ad intelle—
ctum. Dupliciter ergo possumus de veritate rei loqui. Aut
scilicet quantum ad materiale tantum, videlicet quantum
ad esse. Et sic non inconvenit unum esse altero verius:
sicut unum est altero perfectius ens. Propter quod perfe-
ctissima entium dicuntur verissima. — Aut quantum ad
formale, sive quantum ad materiale ut stat sub formali.
Et sic unum non est altero verius. Unumquodque enim
natum est adaequare sibi intellectum suo modo; et unum-
quodque divino intellectui pro sua entitate adaequatur; nec
fieri potest ut unum magis altero adaequetur; sicut et in
quantitatibus non magis adaequatur lignum viginti cubito-
rum ligno viginti cubitorum quam lignum unius cubiti ligno
unius cubiti. — Obiectio ergo in secundo sensu procedit.
Verba autem Sancti Thomae primum habent sensum.

Ad secundum dicitur quod non est mens Aristotelis
quod prima et nobilior species alicuius generis sit causa
productiva aliarum specierum illius generis: alioquin homo,
quae est nobilissima species animalium, ceteras animalis
species efficeret. Sed quod ubi aliquid perfectissime ali-
qua ratione participat, ut secundum illam rationem dicatur
maxime tale, illud est causa effectiva omnium aliorum
inquantum et ipsa illa ratione participant. Et hoc in sub-
stantiis intelligitur: sive illa ratio secundum quam dicuntur
maxime talia, sit substantialis sibi, sive accidentalis. Quod
enim maxime calidum est, omnium aliorum calidorum,
inquantum calida sunt, est causa. Etsi enim aliqua cale-
fiant lumine solis, aut ab aliquo alio quod non sit forma-
liter calidum, calefiunt tamen ab illo inquantum virtualiter
ignem, quod est omnium corporum calidissimum, con·
tinet. - Albedo autem neque substantia est, neque maxime
color dicitur, licet sit perfectissima coloris species: sicut
nec homo maxime animal dicitur, cum ratio animalis ae-
qualiter ab omnibus participetur, quamvis perfectissimum
animalium sit.

XXV. Ultima ratio, sumpta ex Damasceno et Averroe,
11Phys„ commento 75, talis est. In mundo videmus res
diversarum naturarum in unum ordinem concordare ut
semper vel in maiori parte. Ergo aliquid est cuius pro-
videntia mundus gubernatur. Ergo etc.

Probatur prima consequentia. Quia talia in ordinem
semper vel pluries concordare non possunt nisi alicuius
gubernatione, ex qua omnibus et singulis tribuatur ut ad
certum finem tendant.

Sed ad hanc dicit Aureolus* quod inefficax est. Dice-
retur enim, inquit, quod ista diversa in unum ordinem
conveniunt, in unumque finem ex propriis formis et na-
turis ordinantur. Neque tamen ordo naturae universi a
casu esse necesse est: immo per se, cum ex rerum quid-
ditatibus ortum habeat.

Sed quoniam hanc responsionem Sanctus Thomas in-
ferius, in tertio libro ⁴⁹, refellit, ideo illuc usque differatur.

——uffliwffl

· I Sent„ d. ιιι,
cnr, ad obiecta
primo.

· Loc. cit.

'¹ Cap. wa.

