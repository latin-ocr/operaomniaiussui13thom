ζ ‘1³¹73’·1'‘¹;‘7⁷’ ⁸³

298

Quinto. Omne possibile reduci tandem oportet tanquam
in. causam in aliquid quod sit necessarium. Et omne ne-
cessarium quod habet causam, necesse est reduci in ali·
quod necessarium quod suae necessitatis causam non ha-
beat. Hoc autem est solus Deus. Ergo etc. — Hanc rationem
tetigit Sanctus Thomas etiam in Primo, cap. xv. Vide ibi.

Sexto. Deus est virtualiter omnia. Igitur est omnium
factivus. Ergo est omni'um causa. - Probatur antecedens.
Quia est rerum factivus secundum quod est actu. ln sua
autem actualitate omnium rerum perfectiones continet.
Igitur etc. — Prima consequentia patet. — Secunda vero pro-
batur. Quia si aliquid esset natum esse et non ab ipso Deo,
non esset omnium factivus. Non enim potest dici quod
aliquid sit natum esse ab alio, et sic dicatur Deus eius
esse productivus; et natum etiam sit esse non ab alio. Si
enim aliquid natum sit esse non ab alio, est per seipsum
necesse esse. Tale autem non potest ab alio esse. Ergo
non potest idem esse natum esse ab alio, et natum esse
non ab alio. Et sic sequitur quod non stant simul quod
aliquid possit esse non a Deo, et quod Deus sit omnium
factivus. Ι

Ad evidentiam istius propositionis, Si aliquid natum
est non ab alio esse, est per seipsum necesse esse, adver-
tendum quod per se necesse esse dicitur quod nullo alio
indiget ad hoc ut sit. Hoc autem convenit ei quod natum
est esse non ab alio: si enim potest esse, et non ab alio,
ad hoc ut sit alio non indiget. Ideo omne tale est per se
necesse esse.

Septimo. Deus est perfectissimum ens et summum bo-
num. Ergo est omnibus causa essendi: praesertim cum
non possit tale esse nisi unum. -— Probatur consequentia.
Quia imperfecta originem sumunt a perfectis: ut semen
ab animali.

Adverte quod idcirco addidit Sanctus Thomas, prae-
sertim cum non possit tale esse nisi unum, quia, si essent
plura perfectissima entia et summe bona, posset aliquis
dicere quod non oporteret unum illorum esse omnium
causam, sed sufficeret ut illa summe bona essent aliis causa
essendi. Sed si ponamus unum esse dumtaxat summe bo-
num, non habebit haec cavillatio locum.

Circa illam propositionem, Imperfecta a perfectis su-
munt originem, advertendum quod illud habet veritatem
secundum ordinem causae efficientis: et in hoc sensu in-
telligit eam Sanctus Thomas. Secundum autem ordinem
causae materialis et viae, est e converso: omne enim quod
procedit de potentia ad actum, prius pervenit ad esse im-
perfectum quam ad esse perfectum.

Conmmwn ultimo conclusio auctoritate Psalmi, Qui
fecit caelum et terram etc.; et Ioan. 1, Omnia per ipsum etc.;
et Rom. xi, Ex quo omnia etc.

Excluduntur vero per hoc errores dicentium quaedam
corpora non habere causam essendi; et dicentium Deum
non esse causam substantiae caeli, sed tantum motus.

VI. Circa ultimum errorem, praetermissis multiplicibus
rationibus quibus probatur a recte sentientibus de mente
Aristotelis esse et Commentatoris quod caelum secundum
suam substantiam sit a prima causa productum, occurrit
pro illius erroris confirmatione dubium ex I Caeli “. Ex
processu enim Aristotelis ibidem habetur quod omne geni-
tum est corruptibile et potest non esse. Sed nullum per-
petuum et incorruptibile potest n'on esse. Ergo nullum
perpetuum et incorruptibile est genitum. Caelum est hu-
iusmodi. Ergo etc.

Si dicatur quod perpetuum non potest non esse per
potentiam intrinsecam, sed bene per potentiam extrinse-
cam: contra. Quia propositio Aristotelis sumpta pro minori
est apud ipsum universaliter vera. Quod constat ex hoc,
quia ponit semper ens et non semper ens contradictorie
opponi; et non posse eidem convenire possibile semper
esse et possibile non semper esse, sive possibile quandoque
non esse, quod idem est. Sed perpetuum est possibile
semper esse. Ergo sibi nullo modo potest convenire ut
possit aliquando non esse. Nullo ergo modo. secundum
Aristotelem, caelum est genitum aut factum.

Confirmatur. Quia Commentator, ibidem, commento ι 24,

 

 

SUMMA CONTRA GENTILES, LIB. ΙΙ, CAP. XV.

ait esse per se notum quod illud quod est possibile ab
extrinseco, est possibile ex se. Si ergo perpetuum potest
non esse per potentiam extrinsecam, poterit non esse et
per potentiam intrinsecam. Cuius oppositum dicis Aristo-
telem intendere.

VII. Respondetur primo, quod processus Aristotelis est
ad probandum perpetuum non esse genitum in tempore.
Sanctus Thomas autem hic non dicit caelum esse factum
in tempore: sed absolute esse factum, sive in tempore
factum sit sive ab aeterno.

Dicitur secundo, quod responsio data, ut bene probatur,
non est ad mentem Aristotelis secundum eos qui de mente
eius ponunt esse quod Deus de necessitate naturae agat.
Nam, cum ponat Deum agere de necessitate naturae, per-
petua quae sunt a Deo ab aeterno producta, non possunt
desinere esse per subtractionem influxus divini: quia sicut
Deus non potuit non producere, ita non potest suum sub-
trahere influxum. Ad maiorem ergo argumenti respon-
detur quod mens Aristotelis est omne genitum et factum
in tempore esse corruptibile tam ex extrinseco quam ex
se: hoc enim dicebat contra Platonem ponentem corpora
caelestia esse secundum se corruptibilia sed ab extrinseco
esse incorruptibilia “; et loquebatur de facto et genito per
transmutationem. Unde, ad hunc sensum admissa minore,
scilicet quod nullum perpetuum potest non esse per trans-
mutationem, conceditur quod nullum perpetuum est fa-
cturn per transmutationem, neque est factum in tempore,
neque etiam caelum. Sed haec intentio Aristotelis con-
clusioni Sancti Thomae non adversatur. Non enim poni-
mus caelum per transmutationem alicuius materiae esse
factum, sed per simplicem emanationem. Neque hocloco
intendit Sanctus Thomas probare quod omnia sint a Deo
in tempore: sed absolute quod omnia ab ipso habeant esse.

Ad confirmationem ex verbis Commentatoris‚ dicitur
eodem modo.

Vlll. Sed videtur quod haec responsio non satisfaciat.
Accipit enim Aristoteles genitum et corruptibile secundum
quod opponuntur ingenito et incorruptibili, quae dicit
inter se converti. Constat autem quod, apud ipsum, in-
genitum dicitur quod nullo modo incoepit esse, et de quo
non potest dici quod nunc est et prius non suit: incor-
ruptibile autem dicitur quod nullo modo potest desinere
esse, et de quo non potest dici. nunc est et posterius non
erit. Ergo et genitum, apud ipsum, dicitur quod incipit esse,
quomodocumque incoeperit: corruptibile autem quod ali-
quando desinet, quomodocumque hoc sit.

Respondetur quod utique isti termini sic accipiendi
sunt ad mentem Aristotelis. Sed tamen, quia antiqui poetae
theologizantes, contra quos arguebat, et Plato, ut eius
verba praetendere videbantur in Timaeo “, dum vult uni-
versi ordinem ex elementis inordinatis factum esse, non
ponebant nisi productionem et desitionem quae est per
transmutationem; ideo apud ipsos idem erat nullo modo
incipere esse, et non incipere esse per transmutationem;
et similiter, incipere esse absolute, et incipere esse per
transmutationem; et eodem modo de desitione. Ideo Phi—
losophus contra ipsos arguit non posse esse aliquid ge-
nitum et incorruptibile: quia omne genitum oportet esse
corruptibile per transmutationem secundum eorum' posi-
tionem, sicut per transmutationem incipit esse; et sinon
incipit. esse per generationem, nullo modo essev incipit.
Secundum veritatem autem, et secundum opinionem ipsius
Aristotelis, potest aliquid esse factum per simplicem ema-
nationem, et esse incorruptibile ab intrinseco, tanquam
nullum habens in se principium corruptionis: ut patet
de anima intellectiva et intelligentiis, si ponantur, ad men·
tem Aristotelis, esse producta a Deo effective. —- Istud est
quantum ad mentem Aristotelis. De quo etiam inferius,
cap. mxxxi, sermo fiet.

IX. Quantum autem ad ipsas propositiones in se, di-
citur ad maiorem quod, si termini proportionabiliter su-
mantur, vera est. Si enim accipiatur genitum sive factum
ut idem est quod per transmutationem productum, et si-
militer corruptibile et posse non esse per transmutationem,
omne factum potest non esse. Si etiam accipiatur factum

· Timaeus, ⁴¹ a,
υς Didot p. an.

· Cf. μη ΒΜ.
Ρ· ²⁰⁵·

