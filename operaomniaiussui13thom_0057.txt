 

quae ferrariensem in hac familia partum tam faustum edi-
derit. Bene Vale ».

Subiungitur altera commendatio simul et exhortatio,
his verbis. ι Frater Iordanes de Brixia Ordinis praedica-
torum congregationis lombardiae ad lectorem. - Lucas
Antonius Iunta pecuniis, nec ego laboribus peperci, ille
ut pulchrum, ego ut emendatum haberes opus quod
Thomas Aquinas divino condidit lumine contra gentium
errores, et Franciscus de Silvestris F erariensis sublimi elu-
cidavit ingenio, uterque mei ordinis. Primum ecclesia san-
ctorum doctorum numero ascripsit. Secundus doctorum
merito ascriptus, sanctorum quoque, eius meritis expo—
scentibus, suo tempore ascribendus, ac a Clemente Vll
Pon. M. totius ordinis optimus moderator nuper delectus.
Tu ne, dum emis, avaritiae, aut, dum studes, desidiae
studeas, ut illius impensis et meis sudoribus proficias.
Vale ι».

Sequitur carmen Fratris Vincentii Patinas de Quintiano:

FRATRIS VINCENTn otmarum EIUSDEM PROFESSIONIS CARMEN.

Splendida titanis facies hebetarat ocellos
,sm-»⁷ ⁴³ Gentiles: ac si nicticoratis erant:
Ecce superfusa nube est circumdatus: aegris
Unde oculis gratus crescat abunde vigor.
Huc igitur vestros oculos convertite gentes:
Lucis ubi invisae munus habere datur.
sol Tkomns: nubes anciscus: gentes ocelli.
Mens caeca est hominum: lector utrumque lege.

Eodem folio verso habetur in extenso privilegium a
Clemente Vll ε dilecto filio Lucae Antonio Iunta mer-
catori Florentino › concessum die 5 Septembris 1524:
cui sequitur notificatio privilegii a Senato Veneto accepti
sub die 22 Septembris eiusdem anni.

Reliqua folia quaternorum quae textum praecedunt, oc-
cupantur Tabula Capitum et ‹ Contentorum in Corn-
mentm-iis alphabetica annotatione ι.

Secunda impressio Commentariorum F errariensis facta
fuit Parisiis anno 1552, unico volumine in folio, cum
textu S. Thomae, curante Fratre Claudio Spinaeo, seu
de Spina. In hac editione Commentaria non circumdant
textum S. T hornae sicut in prima, sed separatim post
singula capitula minori charactere ponuntur. Corrigendus
Echardus ubi dicit quod in hac editione Commentaria
prodierunt ι seorsim et sine textu sancti doctoris ι (Scri-
ptores, 11, 60).

Frontispitium sic inscribitur. ‹ D. Thomae Aquinatis,
ex Praedicator-ia familia, Summa Contra Gentiles, quatuor
libris comprehensa. Commentariis eruditissimi viri, Fratris
Francisci de Silvestris, Ferrariensis, doctoris Theologi,
ordinis item Praedicatorii‚ olim post eximium regimen ob-
servantiae quae Lombardiae vocatur, auctoritate ac iussu
Clementis Vll. Pont. Max. Conventus et gymnasii Bo-
noniensis regentis ac moderatoris, et deinde totius dicti
ordinis Magistri generalis illustrata. -- Mendis sane quam
plurimis passim diligenter et accurate repurgata. - Parisiis
Apud Poncetum le Preux, sub intersignio Lupi, e regione
Maturinorum, in via lacobea. 1552. 611111 privilegio ».

ln fine voluminis habetur sequens colophon. ‹ Finis
quarti et ultimi libri Summae D. Thomae Aquinatis contra
Gentiles, Commentariis Fratris Francisci de Silvestris Fer-
rariensis, ordinis Praedicatorum, sacrae Theologiae pro-
fessoris, totius ordinis Generalis Magistri, illustratae: in
quibus Commentariis ipse enarrator omnia loca recondita,
perplexa, abstrusa, difficilia, et non nisi doctissimis co-
gnita, in caeteris etiam D. Thomae voluminibus passim
obvia, quae fere infinita cum theologica tum physica re-
periebantur, adeo distinxit, notavit, enucleavit, declaravit,
et ad vivum usque detexit, ut impraesentiarum etiam neo-
ptolemis seu novitiis studentibus nihil amplius difficultatis
supersit. - Parisiis ex Chalcographia Ioannis Savetier, Anno
salutis MDLII mense ianuarii».

Frontispitio verso Claudius hoc modo Lectorem com-
pellat. ‹ Theologiae studiosis Frater Claudius Spinaeus‚

XLIII

Praedicator, Theologus, Salutem. Indignus est qui vivat,
Christiane Lector, si, cum potest rem literariam augere,
torpescit. Non etenim minus in culpa existimandus est hic,
quam qui literas ipsas simul cum authoribus extinguit.
Diligenter itaque id cavens, curn viderem infra Galliarum
orbem Commentaria haec praeclarissima, authoreque prae-
clarissimo edita, nusquam impressa, ob idque summa ra-
ritate haberi, quod penes me exemplar illorum vetustum
extabat (ne limpidissimo Theologi huius scaturientis 63-
nali viderer· calculum obtrudere) producere institui, eaque
emaculare et apparare. Porro negocium aggressum, sicubi
locorum vel otium vel eruditionem mihi deesse sensi, vi-
rorum doctissimorum ad hoc operas et iudicium implorare
haud puduit. Neque tamen existimo singula adeo exacte
meditata quin nonnulla tibi obviam futura sint castiganda,
quorum pagella erratorum te admonebit. Ad eas nostras
operas accesserunt suffragio bibliopolae (quorum nomina
versa pagella prodit) in nostra universitate Parisiensi ce-
lebratissimi iuxta ac Reipublicae literariae studiosissimi:
qui nihil territi vel sumptuum magnitudine, vel molesta
temporis prolixitate fastiditi, totum superiorem annum (et
eo amplius) huic operi effusissime impenderunt: adeoque
felicibus auspiciis ut iam copiam eorum habere possis,
quae tandiu dilata ac remorata dolebis (sic). Haec itaque
gratulabundo animo, simulque nostras operas suscipe,
Candide Lector, quibus dum auctum te senseris, Authori,
eiusque ordini Praedicator-um, qui tam praeclarum docto-
rem Ecclesiae Christi peperit, bene precator. Vale. Ex aede
nostra Praedicatorum Parisiensium, Idibus Novembris ».

Annus non adiungitur, sed ex colophone transcripto
supra colligitur quod fuerit 1551. ‹ Pagella erratorum »
de qua fit mentio, non habetur.

Foliis immediate sequentibus ponuntur Dedicatio ad
Clementem VII, et Elogium loannis Baptistae Egnatii ad
Lectorem, prout in prima editione leguntur.

Tertia editio, quae Lugduni prodiit anno 1567, non
est nisi reproductio exacta editionis Claudianae, quarn
sequitur pagina pro pagina, columna pro columna, linea
pro linea.

Frontispitium inscriptionem secundae editionis exhibet
usque ad verbum Mendis exclusive. Exinde sic pergit.
‹ Nunc denuo tanta diligentia ac sedulitate repurgata, ut
multo quam antehac correctior in lucem prodeat. - Lug-
duni, Ad Sahmandrae, in vico Mercatorio MDLXVII ι.

Frontispitio verso habetur Claudii salutatio quam supra
transcripsimus, nullo in ea mutato, ne quidem commate
ubi dicitur quod bibliopolarum Parisiensium nomina ‹ versa
pagella prodit ». Annus item deest, conservato Idibus No-
vembris. Nec in hac editione ε pagella erratorum › in-
venitur.

Foliis sequentibus ponuntur Dedicatio ad Clemen-
tem VII et Elogium Egnatii. —In fine Claudianus colophon
habetur, absque tamen indicatione typographiae.

Cum hoc anno 1567 Claudius adhuc viveret (vid.
Echard, Scriptores, 11, 167) et haec editio sub eius com-
mendatione prodierit, coniicere licet ipso approbante pro-
diisse. Quidquid vero de hoc sit, certum est quod, quan-
tum ad rem litterariam, hae duae editiones tanquam unica
haberi possunt. Diversis tamen siglis eas indicamus, C et L
maiusculis.

Apud Echard indicatur quarta editio Antuerpiae anno
1568 publicata: quam non vidimus.

111 editione Romana Operum S. Thomae a S. Pio V
facta, Summa Contra Gentiles et Commentaria F errariensis
nonum tomum constituunt, textu Commentariorum cir-
cumdante textum S. Thomae, sicut in prima editione.
Frontispitium sic se habet. ‹ Tomus nonus, D. Thomae
Aquinatis Doctoris Angelici Summam Catholicae Fidei
Contra Gentiles complectenS‚ curn Commentariis Fratris
Francisci Ferrariensis, ordinis Praedicatorum Generalis
Magistri. Romae MDLXX ›. In fine voluminis sic legi-
tur. « Romae Apud haeredes Antonii Bladii‚ et loannem
Osmarinum Liliotum socios MDLXX ». Frontispitium se-
quuntur Dedicatio ad Clementem V11 et Elogium Egnatii.
lndicamus siglo P.

