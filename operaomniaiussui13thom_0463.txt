 

SUMMA CONTRA GENTILES, LIB. Il, CAP. LII.

angeli est per se subsistens: et tamen multa ei conveniunt
quae non conveniunt sibi inquantum huiusmodi, sed per
accidens.

Item, si ista ratio concluderet, per ipsam posset con-
cludi quod Deus non est ens ex se necesse esse. Nam,
sicut esse causatum non convenit enti inquantum est enS,
ita nec ex se necesse esse: alioquin omne ens esset ne-
cesse esse. Ergo, si esse subsistenti non convenit esse
causatum quia non convenit enti inquantum ens est, De0,
qui est esse subsistens, non conveniet, eadem ratione, ex se
necesse esse. Hoc autem est inconveniens. - Ergo illa ratio
non concludit: sed falsum est quod assumit, scilicet quod
esse subsistenti nihil convenit nisi quod est entis inquan-
tum ens3 et quod conveniens alicui non inquantum huius-
modi, non convenit ei nisi per accidens ratione subiecti.

3. Sed quod ista responsio non solvat rationem, patet.
Quia loquitur Sanctus Thomas in probatione antecedentis
de eo quod per se subsistit separatum ab omni susceptivo
per modum abstracte significati, sicut est ipsa actualis exi-
stentia. Nam constat quod albedini quae poneretur per se
subsistens ab omni subiecto separata, nihil conveniret quod
non esset sibi intrinsecum: quia abstractum formale dicit
idque-5016 et quo toto aliquid formaliter est tale quale
per concretum significatur. Unde ideo dicitur abstractum
quia ab aliis quae sibi praeter eius rationem convenire
possunt in subiecto, est separatum. instantia ergo non est
ad propositum: quia essentia angeli non est subsistens per
modum abstracti, sed est secundum se individua substantia
et hoc suppositum.

Ad aliud, praetermissa responsione quae haberi potest

. ἰ ex Capreolo, in Primo, d. vm, q. 1 ὓ, - nam diligenter hanc

rationem inspicienti patet quod responsio eius non est ad
mentem Sancti Thomae hocloco: praesertim ex eo quod
dicitm· quoniam, si esse causatum conveniret enti inquan-
tum enS, conveniret omni enti, - potest primo dici quod
ratio concludit de esse causato, non autem de esse ex se
necesse esse. Nam> illa propositio, Esse subsistenti nihil
convenit nisi quod est entis inquantum ens, et similiter
eius probati0‚·intelligitur de eo quod est positivum, non
autem de eo quod dicitur negative. Nam albedini sepa-
ratae conveniret per se quod non esset corpus, non esset
quantitas, non esset in materia, et huiusmodi, licet sibi
nihil positivum posset inesse. Ex se autem necesse esse,
licet secundum vocem affirmative dici videatur, tamen se-
cundum rem dicitur negative; et est idem quod non ha-
bere esse ab alio. Sed esse causatum dicitur affirmative.
Ideo esse subsistenti convenire potest quod sit ex se ne-
cesse esse, non autem esse causatum.

Secundo responderi potest quod propositio Sancti Tho·
mae intelligitur de iis quae esse subsistenti attribuuntur
absolute: non autem de iis quae modum essendi ipsius
concomitantur. Nam haec sibi vere attribuuntur, quanquam
enti inquantum ens est non conveniant: sicut quod sit
unum, quod sit infinitum, et similia. Et in hoc genere
est hoc quod dico necesse esse. Convenit enim esse omnino
abstracto, ratione abstractionis suae totalis, ut sit necesse
esse. Hoc autem dici non potest de esse causato. Nam
esse abstracto non convenit ratione abstractionis suae ut
sit causatum: immo ex modo essendi hoc sibi repugnat,
curn ex tali essendi modo sibi conveniat ut sit simpliciter
infinitum. Ideo, cum non etiam enti inquantum est ens
conveniat, sequitur quod esse abstracto nullo modo possit
convenire. Quod dictum est de necesse esse, similiter de
omni perfectione simpliciter dicendum est, ut est sapientia,
iustitia, bonitas, et huiusmodi: convenit enim esse omni
abstracto, inquantum huiusmodi, ut omnem perfectionem
essendi simpliciter contineat. Unde propositio Sancti Tho-
mae sic est intelligenda: Esse subsistenti nihil convenit
nisi quod est entis inquantum enS, aut quod ipsam subsi-
stentiam et separationem concomitatur.

V. Quinto. Substantia convenit unicuique rei per se,
idest non per aliquam causam productivam. Esse autem
convenit sibi per aliud. Ergo etc. — Declaratur antecedens
ex opposito: esse enim lucidum actu non est de substantia
aeris quia convenit sibi per aliud.

389

Advertendum quod aliud est dicere essentiam alicuius
rei habere causam productivam; et aliud ipsam essentiam
convenire rei per aliquam causam effectivam. Primum
enim est verum, et secundum est falsum. Nam cum omnis
productio terminetur ad esse actualis existentiae, omne
quod ab alio habet esse, dicitur causam productivam ha-
bere. Et sic, curn omnis essentia creata ab alio habeat
e'sse, necesse est dicere omnem essentiam creatam habere
causam productivam. Cum autem dicitur hominem esse
animal, non dicitur aliquod esse actualis existentiae, sed
tantum compositio praedicati cum subiecto et ordo unius
ad alterum. Qui ordo quia convenit rei sive sit in rerum
natura sive non sit, secundum mentem Avicennae, Alga-
zelis, Alpharabii et Alberti, —— sive enim homo sit sive non
sit, ista semper est vera, Homo est animal -ideo homi-
nem esse animal nullam habet causam productivam, sed
bene hominem esse habet causam productivam. — Nec obstat
quod aliquando doctores dicant Deum fecisse hominem
rationalem: quia non ideo dicitur quasi Deus faciat ra-
tionale homini convenire, sed quia produxit animam intel-
lectivam hominis, ex qua habet homo formaliter ut sit
rationalis.

2. Posset autem aliquis dicere ad rationem Sancti Tho-
mae quod substantia convenit quidem rei per se forma-
liter, non autern effective. Et ideo ab alio sibi convenit
sicut et esse.

Sed contra hanc responsionem a Thomistis arguitur.
Tum quia, semota omni causalitate, verum est hominem
esse hominem, et hominem esse animal. Alioquin prae-
dicata primi modi possent intelligi non adesse tei, et defi-
nitio a definito separaretur. Quae sunt contra omnem phi-
losophiam.

Tum quia aliquid fieret postquam est. Quia, remota
omni efficientia, adhuc verum esset hominem esse homi-
nem: curn praedicatum conveniat formaliter subiecto ex
seipso, et idcirco sit sempiternae veritatis. Et sic, si aliqua
causa faciat hominem esse hominem, sequitur quod faciat
aliquid postquam est.

Tum quia aequaliter necessaria sunt hominem esse ho-
minem, et Deum esse unum: cum eorum opposita sint
aequaliter impossibilia, ex implicatione scilicet contradi-
ctionis. Deum autem esse unum constat nullam habere
causam effectivam.

Nec valet si dicatur quod huiusmodi propositiones sunt
necessariae supposita existentia subiecti. Quia sic non magis
esset necessaria ista, Duo et tria sunt quinque, quam ista,
Terra est, Caelum est, et similes, quas constat ex suppo-
sitione necessarias esse. Quod est et contra philosophiam,
et contra Augustinum‚ de Libero Arbitrio ἦ

3. Ad evidentiam autem huius, quomodo dictae propo-
sitiones in quibus praedicatum est de definitione subiecti,
sint sempiternae veritatis; et quoniam non habent causam
effectivam quantum ad inhaerentiam praedicati ad subie-
ctum: considerandum quod, cum natura tripliciter consi-
derari possit, scilicet absolute, abstrahendo ab omni esse
tam in intellectu quam extra intellectum; ut habet esse
in intellectu3 et ut habet esse extra intellectum in ipsis
rebus; praedicata quidditativa conveniunt naturae non ex
esse quod habet in intellectu, nee ex esse quod habet in
rebus, sed secundum se, ut ab omni esse abstrahit. Nullo
enim intellectu considerante, nec etiarn homine in rerum
natura existente, homo est animal rationale. Dico autem
praedicata convenire naturae, non quantum ad actualem
praedicationem, quia ista non fit nisi per opus intellectus:
sed fundamentaliter, et quantum ad rem. Sed, licet talia
praedicata non conveniant fundamentaliter et secundum
rem naturae ex esse quod habet in intellectu, quasi sci-
licet, si intellectus non esset, homo non esset animal ra-
tionale; tamen huiusmodi inhaerentia praedicati ad subie-
ctum ab intellectu, tam divino quam creato, cognoscibilis
est. Et ideo dupliciter verum est huiusmodi propositio-
nes esse aeternae veritatis. Primo, quia aeternaliter ipsa
res est talis essentialiter, et nata est vere intelligi cum at-
tributione talis praedicati. Alio modo, quia ab intellectu
divino cognoscuntur aeternaliter esse verae non tantum ex

⁸ Lib.11‚cap. viu.

