· Cf. mnu, Νο-

400

instrumento coniuncto ad sentiendum utitur: fitque ab ex-
cellentia proprii sensibilis tanquam a proprio corruptivo
organi sui ut organum est. Secunda vero non est sibi
propria, sed est sibi et aliis formis accidentalibus com-
munis: commune est enim omni accidenti ut ad sui sub-
iecti corruptionem corrumpatur. Haec autem corruptio
organi, ut dictum est, a communibus corruptivis fit, sci-
licet a qualitatibus activis ut naturaliter agunt.

Ex iis patet non esse mentem Sancti Thomae hoc loco

quod sensus per se, absque organi corruptione, ab excel· ,

lentia proprii sensibilis corrumpatur: sed quod ad organi
corruptionem corrumpitur, quandoque quidem propria cor-
ruptione, quando scilicet organum, inquantum huiusmodi,
ab excellentia proprii sensibilis corrumpitur; quandoque
vero corruptione omnibus accidentibus communi, quando
scilicet organum, inquantum subiectum, corrumpitur cor-
ruptione non ab excellentia proprii sensibilis, sed ab aliis
agentibus proveniente; secundum quam ipse sensus per
accidens corrumpi dicitur, non autem propria corruptione.

3. Sed circa istam responsionem dubium occurrit. Sen-
sibile enim excellens, si propria corruptione corrumpit
sensum per se, hoc non potest nisi per receptionem suae
speciei sensibilis in sensu et in organo. Sed species sen-
sibilis existens in sensu non potest sensum aut organum
sensus corrumpere: cum talis species habeat in sensu esse
intentionale; intentio autem naturalem transmutationem
non causet, ut dicitur Prima, q. mvn, a. 3, et 11 sent„
d.x111, a. 3. Ergo etc.

Respondetur negando minorem. - Ad auctoritatem San—
cti Thomae dicitur quod, licet forma habens esse intentio-
nale, inquantum huiusmodi, non sit corruptiva aut activa
alicuius effectus naturalis secundum se, potest tamen obie-
ctum sensus, talem formam imprimendo, naturalem trans-
mutationem causare: sicut, licet virtus principalis agentis,
existens intentionaliter in instrumento, non possit ex se,
inquantum habet tale esse diminutum, effectum principalis
agentis causare; ipsum tamen principale agens potest per
ipsam, sic existentem in instrumento, operari. Intendit
ergo Sanctus Thomas quod intentio secundum se non
potest naturalem transmutationem causare. Non autem
negat quin obiectum, per ipsam intentionem organo sensus
impressam, organi proportionem solvere possit.

XV. Decimo ⁴. intelligibile, inquantum intelligibile, est
necessarium et incorruptibile. Quod patet ex hoc quod
necessaria sunt secundum se perfecte intellectu cognosci-
bilia: contingentia autem non nisi inquantum sunt incor-
ruptibilia, scilicet inquantum sunt universalia. Ergo oportet
intellectum esse incorruptibilem. - Probatur consequentia.
Quia quod convenit intelligibili inquantum est intelligibile,
oportet convenire intellectui inquantum huiusmodi: quia
perfectionem et perfectibile oportet esse unius generis.

Circa illam propositionem, Necessaria sunt perfecte
intellectu cognoscibilia, advertendum quod loquitur San-
ctus Thomas de ipsis necessariis secundum se conside-
ratis, et de perfectione cognitionis se tenente ex parte
intelligentis Necessarium enim, quantum est ex se, natum
est intelligi certa cognitione et evidenti, quae est perfecta
cognitio ex parte cognoscentis.

2. Circa consequentiae probationem, dubitatur. Quo—
niam si ideo intellectus est incorruptibilis quia sua per-
fectio est incorruptibilis, eo quod oporteat perfectibile et
perfectivum esse unius generis, sequetur corpus hominis
esse incorruptibile. Eius enim perfectio, scilicet anima in-
tellectiva, est incorruptibilis.

3. Ad huius evidentiam, considerandum est quod perfe-
ctio propria alicuius comparatur ad suum perfectibile sicut
proprius actus ad propriam potentiam. Proprius autem actus
et propria potentia in eodem rerum ordine reponuntur:
cum oporteat materiam esse proportionatam formae. Unde
nulla potentia respicit tanquam propriam formam aliquid
superioris aut inferioris ordinis: alioquin non esset pro-
portio inter materiam et formam. Sicut materia generabi-
lium non respicit tanquam proprium actum formam cor-
poris caelestis, cum illa sit superioris ordinis, utpote quae
est completiva totius capacitatis suae materiae, quod com—

 

 

 

SUMMA CONTRA GENTILES, LIB. ΙΙ, CAP. LV.

plementum materiae generabilium per unam formam con-
venire non potest: neque etiam materia caeli est receptiva
alicuius formae generabilium et corruptibilium, quia forma
rei generabilis et corruptibilis relinquit materiam in qua
recipitur in potentia ad aliam formam, quod est a materia
caeli longe alienum.

Cum ergo inquit Sanctus Thomas oportere perfectibile
et suam perfectionem esse eiusdem generis, per esse eius-
dem generis intendit esse eiusdem ordinis. Sic enim, cum
intelligibile inquantum intelligibile sit proprius actus in-
telligentis inquantum intelligens est, oportet intellectum
et intelligibile, inquantum huiusmodi, esse unius ordinis
rerum. Et ideo, cum intelligibile ut sic sit de ordine in-
corruptibilium, cum sit abstractum a materia individuali,
quae est principium corruptionis, necesse est intelligentem
ut sic esse incorruptibilem.

4. Istis suppositis, dicitur ad obiectionem, ex doctrina
Sancti Thomae Prima, q. Lxxvr ²², et in Qu. de Anima, a. 8,
quod anima intellectiva est eiusdem generis sive eiusdem
ordinis cum corpore humano quantum ad ea secundum
quae tale corpus assumitur ut perfectibile ab anima. Non
autem oportet ut sit eiusdem ordinis quantum ad illud
quod consequitur ex necessitate materiae et non secun-
dum intentionem primam eligentis materiam propter for—
mam. Corpus autem humanum accipitur ut materia animae
intellectivae inquantum est conveniens instrumentum ad
operationes sensitivas, quibus mediantibus accipiat species
intelligibiles ,a rebus: non enim, ut dicitur Prima Parte,
ubi supra, a. 5, ad 2, animae intellectivae debetur corpus
propter ipsam intellectualem operationem secundum se,
sed propter sensitivam virtutem. Ut sic autem, sunt eius·-
dem ordinis anima et corpus: quia anima intellectiva re-
quirit organum aequaliter proportionatum, ut est princiz
pium sentiendi; et corpus est sic proportionatum ut sit
conveniens ad sentiendum. Unde utrumque ponitur in
ordine sensibilium: unum quidem sicut actus, alterum
vero sicut potentia. Corruptibilitas autem sequitur ex ne-
cessitate materiae, eo quod corpus sic aequaliter propor-⁴
tionatum, et ex contrariis mixtum, necessario corrumpatur:
et accidit ipsi inquantum assumitur ut materia talis formae.
Sicut accidit ferro, ut sumitur tanquam materia serrae, quod
rubiginem contrahat: eligeret enim artifex magis materiam
ad quam non consequitur talis defectus, si posset inveniri.
Ideo non oportet animam intellectivam et corpus huma-
num esse eiusdem ordinis quantum ad corruptibilitatem
aut incorruptibilitatem: sed bene intelligibile et intelle-
ctum, quia corruptibilitas non potest sequi ‘ex aliqua ne—
cessitate materiae in intellectu, cum sit immaterialis et
immixtus.

Unde ad rationem, negatur consequentia. Quia corru-
ptibilitas sequitur corpus hominis ex necessitate materiae.
Propositio autem Sancti Thomae sic intelligitur quod per-
fectionem et perfectibile oportet esse eiusdem ordinis et
modi essendi, nisi per accidens aliter eveniat ex necessi-
tate materiae, et praeter agentis primam intentionem.

XVI. Undecimo. Intellectus non perficitur per motum,
sed per hoc quod est extra motum existens. Quod patet,
quia perficitur per scientiam et prudentiam, sedatis animae
passionibus, ut dicitur Vll Physicorum. Ergo modus sub-
stantiae intelligentis est quod esse suum sit supra motum
et tempus. Ergo etc. — Probatur prima consequentia. Quia
unumquodque perficitur secundum modum suae substan-
tiae. — Secunda etiam probatur. Quia esse cuiuslibet rei
corruptibilis subiacet motui et tempori.

2. Sed videtur ista ratio non concludere. Quia licet per
cessationem alicuius motus extrinseci anima per scientiam
et prudentiam perficiatur, cum hoc tamen stare potest
quod per motum ipsius intellectus perficiatur anima per
prudentiam et scientiam: sicut, quia per flatum venti im·-
peditur aliquando ne lignum comburatur, ideo non com-
buritur nisi cessante vento et motu aeris, et tamen cessante
motu aeris comburitur lignum per motum ipsius ligni. Si-
militer, licet ad acquirendam scientiam et prudentiam opor—
teat sedari animae passiones et perturbationes corporis,
quia illae iudicium intellectus impediunt cum fuerint in-

· Art. 5. ad r.

