 

SUMMA CONTRA GENTILES, CAP. LXXXIV.

cundum hoc autem quod aliquid repugnat ra·
tioni entis inquantum huiusmodi, non potest in
eo salvari similitudo primi esse, scilicet divini,
quod est fons essendi. Non potest igitur Deus
velle aliquid quod repugnat rationi entis inquan-
tum huiusmodi. Sicut autem rationi hominis in-
quantum est homo repugnat esse irrationale, ita
rationi entis inquantum huiusmodi repugnat quod
aliquid sit simul ens et non ens, Non potest igitur

Deus velle quod affirmatio et negatio sint simul ιο

verae. Hoc autem includitur in omni per se im-
possibili, quod ad seipsum repugnantiam habet
inquantum contradictionem implicat. Voluntas
igitur Dei non potest esse per se impossibilium.

2 entia] eiua α. 3 salvari] servari Pd.

233

Amplius. Voluntas non est nisi alicuius boni

intellecti. Illud igitur quod non cadit in intelle—

ctum, non potest cadere in voluntatem. Sed ea
quae sunt secundum se impossibilia non cadunt

ε in intellectum, curn sibi ipsis repugnent: nisi forte
per errorem non intelligentis rerum proprietatem;

quod de Deo dici non potest. ln divinam igitur
voluntatem non possunt cadere quae secundum
se sunt impossibilia.

Adhuc. Secundum quod unumquodque se ha-
bet ad esse, ita se habet ad bonitatem. Sed im-
possibilia sunt quae non possunt esse. Ergo non
possunt esse bona. Ergo nec volita a Deo⁷ qui
non vult nisi ea quae sunt vel possunt esse bona.

¹4 esse post per se aPc.

Commentario. Fen-ariensis

x praedictis rationibus deducit Sanctus Thomas duo
, corollaria *. Quorum primum est: Voluntas Dei non
'’ potest esse eorum quae secundum se sunt impossibilia.

Pro qua advertendum quod, sicut necessarium est du-
, plex, scilicet ex se et absolute, et ratione alterius sive

ex suppositione, ita duplex est impossibile. Impossibile ex
se, sive simpliciter et absolute, dicitur cum, praedicatum
&Pugnat subiecto secundum suam naturam considerato:
sieut hominem esse irrationalem est impossibile, et asinum
esse rationalem. Impossibile ratione atterius est quod se-
cundum se quidem possibile est, sed ratione alicuius adiuncti
eet impossibile, quia videlicet praedicatum repugnat alicui
conditioni adiunctae subiecto: sicut Sortem non sedere est
quidem absolute possibile, sed, posito quod sedeat, impos-
sibile pro tunc est ut non sedeat. Loquitur ergo hic Sanctus
Thomas de illis impossibilibus in quibus praedicatum ab—
solute repugnat subiecto. Ideo dixit quod voluntas divina
non est impossibilium secundum se: idest, non est eorum
quae ex sua ratione sunt impossibilia. ·

Probatur ergo primo sic. Deus necessario vult ea quae
requiruntur ad hoc quod supponitur velle. Ergo non potest
velle ea quae eis repugnant. Ergo non potest⁴ velle im-
possibilia simpliciter. — Probatur prima consequentia..Quia
quod repugnat alicui excludit aliquid eorum quae ad ipsum
requiruntur: sicut esse asinum excludit hominis rationem. —
Secunda patet. Quia impossibilia simpliciter sunt quae in
seipsis repugnantiam habent.

Secundo. Deus non potest velle quod repugnat rationi
entis inquantum huiusmodi. Ergo non potest velle quod
affirmatio et negatio sint simul vera. Ergo etc. - Antece-
dens probatur. Quia Deus, volendo suum esse, vult omnia
alia inquantum habent similitudinem eius. Secundum hoc
autem [quod] repugnat aliquid rationi entis inquantum talis,
in eo similitudo divini esse servari non potest. Ergo etc. -
Prima etiam consequentia probatur. Quia rationi entis re-
pugnat quod aliquid sit simul ens et non ens: sicut rationi
hominis, inquantum est homo, repugnat quod sit irratio-
nale. — Ultima quoque consequentia patet. Quia in omni
per' se impossibili includitur affirmationem et negationem

esse simul vera.
Circa antecedens huius rationis, considerandum quod

811qu Coum Gan-ruas D. Tuomst Tou. Ι.

aliquid potest repugnare rationi entis uno modo, alio vero
modo non repugnare: sicut caecitas, inquantum negatio
visus, repugnat enti; ratione vero substrati, non repugnat
enti, immo dicit em, scilicet oculum aut animal. Repugnans
ergo enti non potest cadere sub voluntate ex ea parte qua
enti repugnat: quia tale non participat rationem obiecti
voluntatis, quae est ratio boni fundata in esse. Ratione vero
esse alicuius adiuncti potest cadere sub voluntate, ut dictum

est supra ¹* de non esse: potest enim aliquis negationem ' (Ἀρ-13111·

velle inquantum vult aliquod ens quod negatio concomi-
tatur. Addidit itaque Sanctus Thomas in antecedente, in-
quantum huiusmodi, ut praeservaret se a non ente in-
quantum coniungitur enti, quia sic potest sub voluntate

cadere.

Tertio. Quae sunt secundum se impossibilia non cadunt
in intellectu, cum sibi ipsis repugnent: nisi forte per errorem
non intelligentis rerum proprietatem; quod de Deo dici
non potest. Ergo etc. - Patet consequentia. Quia bonurn
intellectum est voluntatis obiectum.

Advertendum hic quod, sicut bonum est obiectum per
se voluntatis, et non potest malum sub voluntate cadere
nisi sub ratione boni, inquantum videlicet apparet bonum;
ita verum est per se obiectum intellectus, falsum vero in
intellectu cadere non potest nisi verum appareat. Quod
enim intellectus concipit de re, ipsi rei attribuit, inquantum
apprehendit illud tanquam aliquid rei, et illi conformem
se esse iudicat illud de re intelligendo. Unde accidit ipsi
ut falsum apprehendat inquantum iudicat rei convenire
et conforme esse quod rei aut repugnat aut non convenit.
Propter hoc bene inquit Sanctus Thomas impossibilia se-
cundum se intellectu capi non posse nisi per errorem igno—
rantis rerum proprietates: quia videlicet ex tali ignorantia
provenire potest ut iudicet verum esse quod est falsum.
Quae ignorantia si removeatur, non potest intellectus rei
attribuere quod sibi repugnat: et sic non potest appre-
hendere impossibile.

Quarto. Impossibilia non possunt esse bona: cum non
possint esse; unumquodque autem, sicut se habet ad esse,
ita se habet ad bonitatem. Ergo nec volita. - Patet con-
sequentia. Quia non vult nisi ea quae sunt vel possunt
esse bona.

