l

¹, ‘Num.vn.1tem.-
ef. Scotum, Ι. c..

:m

ξ’

 

³¹13: nis rx, init.

³801. ¹¹4.

s ⁴ Lib. u. e. ult.
⁶ Num. vu, 2.

, ⁴ Ῐῃ hoc ειμι et
, >anp- nv.

SUMMA CONTRA GENTILES, CAP. LXVI.

tenet regula illa ubi propositio importet mensuram quae
est aeternitas: quia, ut dictum est, aeternitas, tota simul
existens, simul utrumque oppositorum, et esse et non esse
rei mensurat, tanquam mensura communis et inadaequata‚
ut possit dici quod in aeternitate res habet esse et non esse.

XIII. Pro responsione ad confirmationem ⁴2 sciendum
ex doctrina Sancti Thomae in locis praeallegatis ξ, quod
licet aevum, quo esse <angelorum mensuratur, sit totum
simul et nullam habeat partium diversitatem, sicut neque
aeternitas, tamen aliquam successionem et divisionem pa-
titur adiungi sibi in eo quod aevo mensuratur: quod sane
est ab aeternitate alienum, quae nullam alterationem et
successionem in re aeterna compatitur. Unde, licet esse
rei aeviternae sit totum simul, operatio tamen angeli qua
res alias a se intelligit, non est tota simul, sed uni intel-
lectioni succedit alia. Et ideo intellectio angeli non men-
suratur aevo, quod non habet successionem, sed tempore
discreto, quod successionem habet sicut et ipsa operatio.
Unde plures intellectiones tempore discreto mensurantur;
unica autem intellectio mensuratur instanti temporis di-
screti. Sicut autem est de intellectione, ita est de reprae-
sentationed speciei per quam fit intellectio: quod scilicet
eiusrrepfaesentatio non est tota simul, sed successiva, se-
eundum quod res successive capiunt esse. Et ideo non est
eadem ratio de similitudine intellectus angelici et de aeter-
nitate: quia videlicet in aeternitate nulla est successio, in re-
praesentatione autem speciei angelicae potest esse successio.

Ex hoc sequitur rationem Scoti‚ ubi supra ’ζ nihil contra
nos concludere. Ait enirn quod, cum aevum toti tempori
secondum nos coexistat‚ per eandem rationem sequatur
angelum, qui aevo mensuratur, omnia futura cognoscere. -
Dicitur enirn quod repraesentatio per speciem angelicam
non mensuratur aevo, sed tempore discreto: et ideo non
est tota simul. Ideo non oportet ut omnia simul cognoscat
quae futura sunt. Quamvis, etiam si mensuraretur aevo,
non oporteret ob hoc ut futura angelus cognosceret, sicut
de Deo arguimus: quia intelligere angeli non mensuratur
aeternitate sicut intelligere divinum, sed tempore discreto,
sive instanti temporis discreti, ut ostendetur inferius θ.

XIV. Ad secundum dubium ³* respondetur quod sup-
ponit ratio ista, ex praecedentibus *, Deum omnia cogno-
scere quae actu praesentia sunt sibi secundum esse, et quae
sub eadem duratione cadunt cum sua intellectione, eo quod
essentia sua, una existens, sit similitudo omnium entium.
Sed quia aliqui volebant non entium cognitionem a Deo
removere eo quod scientia sit tantum entium, ostendit
'quod hoc non habet removere cognitionem non entium
a Deo: quia, licet non entia in hoc tempore non sint actu,
sunt tamen aeternitati, quae est mensura divinae intelle·
edonis, praesentia pro ternpore pro quo erunt. Nos autem
uno actu videndi aut intelligendi non cognoscimus omnia
quae nobis realiter praesentia sunt per coexistentiam‚ sed
ea tantum quae sunt actu nobis praesentia in esse obie-
ctivo. Ideo non est simile.

Potest etiam dici quod differentia est inter cognitionem
nostram et cognitionem divinam, quia non omnis cognitio
possibilis nobis inesse est tota simul, sed habet successio-
nem, dum nunc unum, nunc aliud cognoscimus. Cognitio
autem omnis possibilis Deo inesse est in ipso simul: cum
intellectus divinus non sit in potentia, quia tota latitudo suae
cognitionis mensuratur aetemitate‚ quae successionem non
habet, sed est tota simul. Propter hoc bene arguitur sic.
Tantum se extendit cognitio divina quantum sua duratio,
quae est aeternitas: quia tota latitudo cognitionis divinae
mensuratur aeternitate tanquam mensura adaequata. Sed
aeternitas comprehendit omne tempus: et consequenter
omne quod est in quocumque tempore. Ergo et intellectio
divina se extendit ad omne tempus, et ad esse rerum in
quocumque ternpore. Et sic procedit ratio Sancti Thomae. -
Non valeret autern argumentum de cognitione nostra. Quia
maior esset falsa, scilicet, Tantum se extendit nostra co-
gnitio quam nunc habemus, quantum se extendit mensura
ipsius, quae est tempus praesens: quia tota latitudo cogni-
tionis nobis possibilis inesse non mensuratur hoc tempore
praesenti demonstrato tanquam mensura adaequata; cum

 

 

189

in nostra cognitione sit successio diversarum cognitionum
secundum diversa tempora. Non est ergo similis ratio de
intelligere divino et de intelligere nostro. Esset autem si-
mile si tempus praesens in quo est hoc intelligere no-
strum, esset mensura adaequata omnis cognitionis nobis
possibilis in ipso tempore, ita quod tota latitudo huius—
modi cognitionis mensuraretur hoc ternpore: cum enim
hoc ternpore possimus omnia quae nobiscum coexistunt
cognoscere divisim loquendo, et quantum est ex parte in-
tellectus, sequeretur quod ipso intelligere omnia nobiscum
existentia intelligeremus Et si poneremus ipsum tempus
nunc praesens coexistere simul tempori praeterito et tem-
pori futuro‚ ac per hocmensnrare omnem cognitionem
possibilem in nobis esse in tempore praeterito et in tem-
pore futur0‚ tunc per praesens intelligere cognosceremus
et praeterita et praesentia. Quia autem hoc non est, ideo
non est simile.

XV. Quantum ad secundum ὓ, duo notantur ad pro-
batae conclusionis declarationem. Primum est quod ea
quae nec sunt nec erunt nec fuerunt, aliter cognoscuntur
quam ea quae sunt praesentia vel praeterita vel futura. Illa
enim cognoscuntur non in seipsis, sed ut existentia in di-
vina potentia: et dicuntur cognosci notitia simplicis intel-
ligentiae. Ista vero cognoscuntur ut existentia in potentia
sua, in propriis causis, et in seipsis: et dicuntur cognosci
notitia visionis.

Secundum est quod omnium talium cognitionem habet
Deus per essentiam suam: inquantum est repraesentabilis
secundum multa quae non sunt nec erunt nec fuerunt,
(quae ad primam cognitionem pertinent); [est] quoque
similitudo virtutis cuiuslibet causae; et esse cuiuslibet rei
quod habet in seipsa. μ

Ex quibus patet responsio ad obiectionem quae erat
quod scientia erat tanturn entium ³⁹. Dicitur enim quod
omnia cognita a Deo aliquo modo sunt: quia vel sunt in
potentia Dei, vel in suis causis proximis, vel in seipsiS.

Conrnumrtm conclusio auctoritate Eccli. xxm, et Ierem. 1.

2. Advertendum pro notitia distinctionis illius cogni-
tionis divinae in notitiam simplicis intelligentiae et visionis,
quod non est ista distinctio accipienda ex parte divinae
scientiae, quasi ipsa in se aliquam multiplicitatem habeat,
cum dictum sit superius* Deum omnia una simplici et
indivisibili notitia cognoscere: sed ex parte obiectorum
quae per ipsam cognoscuntur. Quaedam enim sunt a Deo
cognita quae pro nulla temporis differentia habent esse:
et respectu horum illa notitia dicitur notitia simplicis in-
telligentiae, quia terminatur ad rem et naturam produci-
bilem non coniunctam esse actualis existentiae extra ipsum
Deum, sed simpliciter ut in Deo esse habet. Quaedam
autem habent aliquando esse: et respectu horum eadem
indivisibilis notitia dicitur notitia visionis, quia a nobis vi-
dentur res quando habent esse in seipsis. Ita quod una est
solum divina notitia in se, qua omnia Deus cognoscit: mul-
tiplicatur autem secundum rationem, et diversa sortitur
vocabula, secundum diversitatem obiectorum ad quae ter-
minatur.

XVI. Quantum ad tertium *, excludit errorem dicentium
Deum singularia tantum cognoscere quia cognoscit in causis
universalibus tantum: sicut qui cognosceret eclipsim hanc,
non prout est haec, sed ut provenit ex oppositione. Patet
enim hoc falsum esse: cum dicamus quod singularia non
tantum in suis causis cognoscit, sed etiam ut in seipsis sunt.

Sed occurrit circa hoc dubium: quia videtur Sanctus
Thomas velle quod cognoscere singulare in sua causa sit
cognoscere tantum universaliter. Hoc enirn non videtur
verum. Nam astrologus cognoscens eclipsim futuram, co-
gnoscit ipsam tali determinato tempore et ‘in tali situ. Hoc
autem est cognoscere singulare in sua singularitate: quia
singulare ideo est singulare quia est determinatum ad hic
et nunc.

Respondetur quod cognoscere singulare in causa uni-
versali non est cognoscere ipsum ut determinatum ad hic
et nunc: quia hoc per sensum dumtaxat cognosci potest. -
Et cum dicitur quod astrologus cognoscit eclipsim deter-
minatam ad hic et nunc, dicitur quod hoc non est verum:

· Cf. init. Com-
rnent.

· Ca .Lx111,Se-
cun a.

¹ Cap. xcv. ιν.

· Cf. init. Com-
ment.

