‘¹ Num. iv.

SUMMA CONTRA GENTILES, CAP. XXXIV.

respectu qui ad ipsam est. Similiter ens prius dicitur de
substantia secundum rem quam de quantitate et qualitate,
quae dicuntur entia in ordine ad ipsam: natura enim enti-
tatis est naturaliter prior et perfectior in substantia quam
in qualitate et quantitate, quia ipsa entitas substantiae,
primo et formaliter nomine entis significata, nihil aliud est
quam ipsa substantia, quae est accidente naturaliter prior.

Negamr ergo quod sanum animali non prius conveniat
secundum rem quam aliis. -— Ad probationem dicitur quod,
licet virtus sanativa sit prior naturaliter sanitate animam,
illa tamen formaliter et primo non importatur nomine
sani, sed tantum sanitas animalis. Loquimur autem hic de
re formaliter et primo importata nomine analogo.

V. Sed contra hoc videtur esse quod Sanctus Thomas,

volens ostendere quomodo ordo rei non est idem ordini

nominis, vult quod nomen sani, quantum ad nominis ra-
tionem, prius conveniat animali, quantum autem ad rem
significatam, prius conveniat sanativo.

Dicitur quod non loquitur Sanctus Thomas de formali
et primo significato sani, de quo locuti sumus, sed de
materiali, et fundamento respectus ad sanitatem: virtus
enim sanativa non significatur formaliter nomine sani, sed

marei-iffiter. Unde voluit dicere quod sanum, secundum

quod ‘dicitur de sanafivo, dicitur de re naturaliter priori:
virtus enim sanativa est prior sanitate. Sed tamen, quia
illa res non significatur formaliter, sed tantum materialiter,
tanquam fundamentum respectus ad sanitatem animalis;
ideo sanum dictum de animali et sanafivo, quantum ad
fundamentum unde habet sanativum ut significetur nomine
sani per habitudinem ad sanitatem animalis, prius dicitur
secundum rem de sanativo quam de animali; quia vide-
licet virtus sanativa est naturaliter prior sanitate, sicut
σηοω effectu. Et hoc sufficiebat proposito Sancti'Thomae
volentis ostendere quod ordo secundum rem, quantum ad
omnem rem importatam, non est semper idem ordini no—
minis. Cum hoc autem stat quod, quantum ad formalia
dumtaxat significata, etiam dictum de animali prius dicitur
secundum rem. Nam dictum de animali significat ipsam
formam sanitatis: dictum autem de aliis significat habitu-
dinem ad ipsum. Constat autem ipsam rem naturaliter

- priorem esse habitudine ad ipsam.

2. Responderi secundo posset quod nomen sani dupli-
citer *esse analogum potest, diversimode consideratum. Si
enim accipiatur secundum proprium et formale ac primum
significatum, quod ex parte rei est unum, sic pertinet ad
primum analogiae modum. Et sic non tantum secundum
nominis rationem et impositionem, sed etiam secundum
rem significatam prius convenit animali quam aliis; et alia,
inquantum sana, habent aliquid prius ipsis secundum rem,
scilicet animalis sanitatem; animal enim ipsam habet sa-
nitatem, alia autem habitudinem tantum ad illam. Si autem
accipiatur tanquam plura primo significans ex parte rei,
scilicet et ipsam humorum debitam proportionem, quod est
eius proprium significatum, a qua medicina extrinsece di-
citur sana; et sanativam virtutem, secundum quam intrin-
sece et formaliter, licet improprie, medicina dicitur sana;
sic ad secundum analogiae modum pertinet, et pn'us se-
cundum rem dicitur de medicina quam de animam licet
secundum nominis rationem sit e converso, inquantum
prius formavimus conceptum sub quo humorum propor-
tionem significat, quam conceptum sub quo virtutem si-
gnificat sanativam. Nec est inconveniens quod Sanctus
Thomas eodem nomine pro exemplo diversimode utatur:
hoc enim facit ut ostendat posse idem nomen, diversi-
mode acceptum‚ ad diversos analogiae modos pertinere.
Unde et in Quaestionibus de Potentia Dei, q. vn, a. 7, ad
ostendendum utrumque analogiae modum, exemplificat de
nomine entis secundum quod diversimode consideratur.

Vl. Advertendum autem, quia diximus ³* formale et per
se significatum nominis analogi aliquando inveniri in uno
tantum, aliquando vero in omnibus, quod hoc non con-
trariatur ei quod dicitur Prima Parte, q. xvx, a. 6, ubi vi-
detur velle Sanctus Thomas quod in omnibus analogis
nomen secundum propriam rationem invenitur in uno tan-
tum, a quo alia denominantur. Nam per propriam ratio-

Sumra Con-ma Gr-:NTmzs D. Tuomr. Τοιι. Ι.

105

nem duo possumus intelligere: scilicet rationem sive natu-
ram primo et principaliter importatam‚ per comparationem
ad quarn alia dicuntur talia, - haec enim-dicitur propria
ratio nominis, quia primo et principaliter importatur; et
nomen analogum, absolute prolatum, accipitur pro illo si-
gnificato, ut dicitur IPerihermenias ὕ, sicut nomen entis,

absolute dictum, accipitur pro substantia — aut rationem “

omnem formaliter per nomen importatam. Primo modo
loquitur Sanctus Thomas in Prima Parte: certum est enim
quod primum significatum nominis analogi in uno tantum
analogato invenitur, scilicet in primo. Secundo autem modo
locuti sumus hic. Et est de mente Sancti Thomae Primo,
d. xix, q. v, a. 2, ad 1 : nam constat quod nomen entis dicit,
in sua significatione formali, aliquid existens in substantia
et in accidente, quod est unum analogice, ut inferius ⁴*
ostendetur. Et similiter est de nominibus quae analogice
de Deo et creaturis dicuntur.

Potest etiam dici quod non accipit ibi Sanctus Thomas
analogum in tota sua communitate et universaliter, sed
tantum pro analogo quod, iuxta dicenda immediate ⁵, di·-
citur nomen ab uno aut ad unum. Hoc enim-suo pro-
posito deserviebat: quia veritas, de qua ibi loquebatur,
isto modo analogice dicitur de intellectu et rebus. Nos
autem locuti sumus universaliter de analogo. Si enim uni-
versaliter accipiatur, constat quod aliquod invenitur in uno
tantum secundum suum formale significatum, aliquod vero
in omnibus invenitur.

VII. Ad evidentiam secundi dubii *‚ sciendum est quod
analogiae nomen graecum est vocabulum, et aliter acci-
pitur a Graecis, alitera nonnullis Latinis. Graeci enim,
ut patet ex Ammonio et Simplicio in expositione defi-
nitionis aequivocorum traditae ab Aristotele in Anteprae-
dicamentis *, aequivoca a consilio dividunt in ea quae
dicuntur ab uno, ut ab arte medicinae dicitur liber aliquis
medicinalis et instrumentum aliquod medicinale; et ea quae
dicuntur ad unum, ut de medicina et cibo dicitur sanum
in ordine ad sanitatem animalis; et ea quae sunt analoga,
dicuntque illa analoga esse quae sunt unum proportione,
inter quae scilicet est proportionalitas quaedam. Unde in-
quit Ammonius quod analogia in quatuor ad minus terminis
consideratur: sicut pes hominis et pes lecticae analogice
dicitur pes; quam enim proportionem habet pes hominis
ad hominem, eandem habet pes lecticae ad lecticam.

Secundum ergo proprium significatum, analoga dicuntur
proportionalia, idest, habentia inter se similitudinem pro-
portionis. Et nomen analogum dicitur quod significat plura
ut proportionalia sunt: sicut pes dicitur de pede hominis
et lecticae, et visus de visu corporeo et intellectu, et prin-
cipium de corde et fundamento domus. ln hac significa—
tione utitur Aristoteles nomine analogi: ut patet V Me—
taphys„ cap. de Uno *, et I Ethic„ cap. vn tt.

A Latinis autem nonnullis accipitur analogum pro omni
nomine importante plura secundum quandam habitudinem
vel ad unum vel inter se, tam ea quae sunt ab uno et ad
unum, quam proportionalia omnia, scilicet aequivoca a
consilio absolute analoga vocantes. Unde multa confusio
in analogorum cognitione provenit.

Sanctus Thomas ergo in Quaestionibus de Veritate, con-
siderans veram analogiae rationem, et nomina de Deo et
creaturis dicta analogice vere dici, dixit inter Deum et
creaturam esse analogiam proportionalitatis, non autem
proportionis, quae magis dicitur aequivocatio a consilio
ab uno aut ad unum, quam analogica significatio.

2. Sciendum ulterius quod analogia quae est unius ad
alterum, in communi et usitata apud Latinos significatione
accipiendo analogiam, dupliciter accipi potest: uno modo,
ut distinguitur contra analogiam duorum ad unum tertium;
alio modo, ut distinguitur contra analogiam proportionali-
tatis. Nam analogia unius ad alterum condivisa contra
analogiam duorum ad unum tertium, accipitur tanquam
commune quoddam, et dividitur in analogiam proportionis,
et analogiam proportionalitatis. Analogia proportionis dicit
determinatam quandam distantiam et habitudinem unius
ad alterum, secundum quod nomine aliquo significantur:
analogia autem proportionalitatis non dicit certam et

¹4

· Comm. s. Th.

‘ Num. xi sqq.
' Num. seq.

· Num. ιιι.

· Categ.c. ι, ιι. ¹.
“ S.Th.1. 8; Did.
lV, vi. ι .

·” S.'1‘h.l.7; Did.
c. νι, ¹2.

