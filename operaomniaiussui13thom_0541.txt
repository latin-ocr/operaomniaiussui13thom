 

utun. ιιι.

SUMMA CONTRA GENTILES, LIB. ΙΙ, CAP. LXXIII,

inter illa actio aeterna, et sic non posset esse aeterna
forma ignis in combustibili recepta, sed temporalis. — Ter—
fia est, ut sint deducta impedimenta, si sit agens quod im—
pediri possit.

Licet autem uterque sensus verus sit, modis expositis,
possitque uterque litterae adaptari, primus ,tamen videtur
intentus: quia proposito congruit. Cum enim intellectus
possibilis non fuerit unquam otiosus, neque etiam intel-
lectus agens; si aeterni ponantur, necesse est dicere et
illum ab aeterno fuisse recipientem, et alium ab aeterno
fuisse agentem. Et sic propositio assumpta videtur non
materialiter, sed formaliter intelligenda esse.

XIII. Ad huius autem rationis consequentiam princi-
palem respondet Averroes quod, cum species intelligibilis
habeat pro subiecto et intellectum possibilem et phan-
tasma, sicut et species visibilis rem extra animam et po-
tentiam visivam, ab intellectu habet aeternitatem, a phan-
tasmate vero novitatem.

2. Sed contra arguitur dupliciter. Primo. Impossibile est
ut actio et perfectio aeterni dependeant a temporali. Sed
phantasmata temporalia sunt, et quotidie de novo fiunt.
Ergo impossibile est ut species intelligibiles, quibus in-
atilectnspessibilis fit actu et operatur, a phantasmatibus

pendeant.

Secundo. Nihil recipit quod iam habet: cum recipiens

oporteat esse denudatum a recepto, secundum Aristotelem.
Species autem intellectuales ante intelligere meum vel tuum
fuenmt in intellectu possibili: alioquin priores homines
nnn intellexissent. Ergo etc.
· 3. Nec valet si dicatur quod species prius receptae in
intellectu cessaverunt. Intellectus enim non solum recipit,
sed etiam conservat quae recipit. Quod patet: tum quia,
secundum Aristotelem in 111 de Anima, dicitur locus spe-
ae'rmn. — Turn quia intellectus est virtus superior quam
sensus, et per consequens magis unita. Quod constat: quia
uus intellectus habet iudicium de diversis generibus sen-
sibilium, quae ad diversas potentias sensitivas pertinent.
Et sic, cum quaedam potentiae sensitivae recipiant tantum,
ut sensus (scilicet exterior); quaedam autem retineant, ut
imaginatio; ipse intellectus et recipit et retinet recepta.
Quia, cum vanum sit in rebus naturalibus dicere ut id ad
quod per motum pervenitur, non permaneat sed statim
esse desinat, cum oporteat motum ad quietem terminari;
multo minus potest dici quod receptum in intellectu pos-
sibili non conservetur.

XIV. Confirmatur haec principalis ratio *. Primo, quia,
ai intellectus possibilis non recipit de novo aliquas species
intelligibiles, quia iam recepit a phantasmatibus eorum qui
fuerunt ante nos, sequitur quod nunquam aliquas speeies
a phantasmatibus recipiat. Et sic frustra ponitur a Philo-
sopho intellectus agens ut phantasmata faciat intelligibilia
in actu. - Patet consequentia. Quia, pari ratione, a nul-
lorum phantasmatibus recipit quos alii praecesserunt. Quos-
libet autem aliqui alii praecesserunt, si mundus, ut ponunt,
estaetemus.

confirmatur secundo. Quia sequitur intellectum non
indigere phantasmatibus ad intelligendum. Et sic neque
nos sensu et phantasmate indigebimus ad intelligendum:
cum per intellectum possibilem intelligamus. Quod est
falsum, et contra Aristotelis sententiam.

2. Si autem negetur consequentia, quia, eadem ratione,
sequeretur, etiam si intellectus possibiles essent plures in
diversis, quod non indigeremus phantasmate ad conside—
randum ea quorum species intelligibiles sunt in intellectu
conservatae, quod est contra Aristotel- dicentem quod
nequaquam sine phantasmate intelligit anima: -ista ob-
viatio conveniens non est. Quia phantasma, ante speciem
intelligibilem, se habet ad intellectum possibilem ut obie-
ctum movens: et eo indiget intellectus ut ab eo accipiat
speciem intelligibilem. Sed post speciem receptam, indiget
eo quasi instrumento, sive fundamento suae speciei. Quia,
cum intellectus possibilis, idest anima intellectiva, sit
forma corporis secundum naturam, opereturque, sicut et
unumquodque aliud, secundum modum suae naturae; im-
materialia quidem intelligit, sed ea -in aliquo materiali in-

467

spicit; idest, universalia in singulari materiali cognoscit.
Unde tunc se habet intellectus ad phantasma per modum
causae efficientis, inquantum secundum imperium intel}
lectus formatur phantasma conveniens tali speciei. Conse-2
quentia ergo facta intelligitur de indigentia phantasmatis
ante acceptionem speciei. Quia, si intellectus possibilis
semper habuisset species, nunquam compararetur ad phan-
tasmata sicut recipiens ad obiectum motivum.

XV. Circa illam propositionem, Intellectus intelligit
immaterialia, sed inspicit ea in aliquo materiali, dubium
duplex occurrit. Primum est, quia ex hoc sequitur quod
intellectus noster directe intelligat singularia. Nihil enim
videtur in re non visa. Ergo, si non videt immaterialia,
sive universalia, nisi in materiali particulari, sequitur quod,
videndo universale, simul etiam videat singulare. Et sic
singulare directe cognoscetur. Quod est manifeste contra
Sancti Thomae doctrinam ὓ.

Secundum est, quia Sanctus Thomas Prima, q. xn, a. 4, “

et q. Lxxxv, a. 2 *‚ inquit quod per intellectum connaturale
est nobis cognoscere naturas quae quidem habent esse in
materia individuali, non tamen secundum quod sunt in
materia individuali, sed secundum quod abstrahuntur ab
ea per considerationem intellectus. Tunc sic arguitur. Co·
gnoscitur universale per abstractionem a materia. Ergo non
inspicitur in materia, ut hic dicitur.

2. Dubitatur quoque circa rationem dictae propositionis
dupliciter ³³. Primo quia, si idcirco intellectus inspicit im-
materialia in re materiali quia est forma corporis, eo quod
operetur secundum modum suae naturae, sequetur quod
intelligere sit per ,organum materiale, arguendo similiter: —
Unumquodque operatur secundum modum suae naturae.
Sed intellectus secundum suam naturam est forma cor-
poris. Ergo et per corpus intelliget. · Α

Secunde, quia transitur a modo cognitionis ut egreditur
ab intelligente, ad modum obiecti cogniti ut cognitum est.
Et sic committitur fallacia figurae dictionis.

XVI. Pro solutione primi dubii, considerandum quod,
cum potentiae tam sensitivae quam intellectivae in essentia
animae radicentur, anima est primum principium non solum
intelligendi, sed etiam sentiendi. Et ulterius, cum pars in-
tellectiva sit superior pars animae, nataeque sint potentiae
sensitivae obedire parti rationali, potest pars intellectiva
potentias sensitivas ad earum operationes movere, secun-
dum quod congruit operationi intellectivae: sicut movetur
potentia visiva et oculus ad videndum totum aliquod li·
gnum et totum lapidem, totumque Sortem, atque eorum
partes, ut in ipsa re singulari videat anima omne totum
esse maius sua parte. Et sic simul anima cognoscit ali·
quod singulare per sensum, et universale per intellectum:
sicut ex eo quod per sensum videt aliquem a seipso mo-
veri, statim cognoscit per intellectum illud esse substantiam
viventem, et sic dicitur in motu videre vitam. Hoc ergo
modo dicitur anima intellectiva cognoscere immaterialia,
sive universalia, in re materiali et singulari: non quia simul
intellectus videat singulare et in ipso singulari videat
naturam universalem, sicut figura hominis videtur in spe—
cu103 sed quia per phantasma ad imperium intellectus
formatum imaginatio cognoscit singulare cuius illud phan-
tasma est repraesentativum, et simul per speciem intelli-
gibilem relucentem in illo phantasmate sicut exemplar in
exemplato sive imagine, intellectus naturam universalem
cognoscit. Et sic eadem anima intellectiva, quam hic no-
mine intellectus vocat Sanctus Thomas, non autem eadem
potentia, cognoscit immateriale et universale in re materiali
et singulari. μ

Quod autem iste sit sensus huius propositionis, apparet
ex Sancto Thoma Prima Parte, q. Lxxxrv, a. 7, ubi, osten-
dens quomodo intellectus indigeat phantasmate etiam post
speciem, argumentatur sic. Si non requireretur ad actum
intellectus actus alicuius potentiae utentis organo corpo-
rali, nullo modo impediretur in suo actu per laesionem
alicuius organi corporalis. Sed videmus hoc esse salsum.
Ergo manifestum est quod ad hoc ut intellectus actu in-
telligat, non solum accipiendo scientiam de novo, sed
etiam utendo scientia iam acquisita, requiritur actus imagi-

· ccl P„ mxxvi,

'Adm

'¹ Cf. n. xvir.

