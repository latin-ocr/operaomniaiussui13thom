-wr ----,--κ-,ιψ-φν-Λ-μ---ιην-ν--υ---ι--η-ι---μ-φ-ψ----“η----·ννν---ν<Ἴ —vv Α* 2< ⁴ Α

SUMMA CONTRA GENTILES, LIB. ΙΙ, CAP. XCVIII. 583

in genere intelligibilium: manente enim totali et sufficienti
causa, necesse est effectum remanere.

2. Sciendum ergo primo, quod anima intellectiva secun-
dum substantiam suam est medium quoddam inter sub-
stantias separatas et res materiales: communicat enim cum
rebus materialibus inquantum est forma dans esse mate-
riae, et pars compositi materialis; curn substantiis vero
separatis, inquantum est substantia immaterialis per se sub-
sistens, non dependens a materia. Atque idcirco duplex
modus essendi sibi convenire potest, scilicet per unionem
ad materiam, et cum separatione a materia: quorum uno
cum rebus materialibus convenientiam habet, altero vero
cum immaterialibus subsistentibus. ldeo coniuncta, in-
quantum huiusmodi, est de ordine materialium: separata
autem est de ordine immaterialium. Unde de ipsa secun-
dum quod est coniuncta, loquendum est sicut de formis
materialibus: secundum vero quod est separata, sicut de
immaterialibus.

3. Sciendum secundo, quod materialia, secundum esse
quod habent in materia particulari, non sunt actu intel-
ligibilia obiective, sed potentia tantum: nihil est enim actu
intelligibile nisi sit a materia separatum. Ideo et ipsa anima,

.utr‹eouiuncta materiae, non erit actu intelligibilis per mo-

dum obiecti, utpote potens primo et per se terminare
actum intelligendi et ipsum potens intellectum perficere,
sed in potentia tantum.

Alio tamen modo quam alia materialia dicitur intel-
lectus in potentia. Illa enim sic sunt intelligibilia in po-
tentia quod ad genus intelligibilium non pertinent nisi in
potentia remota: ordo enim intelligibilium est ordo imma-
terialium, eorum scilicet quae neque ex materia et forma
sunt composita, neque a materia secundum esse dependent.
item, materialia ab ipso intellectu qui a sensibilibus cogni-
tionem accipit, fiunt ¹actu intelligibilia simpliciter et po-
tentia per seipsa actuare intellectum, non quidem per
acceptionem alicuius formae, sed per separationem et depu-
rationem a materia et materialibus conditionibus. —- Anima
vero intellectiva coniuncta sic est intelligibilis in potentia
quod tamen ad ordinem intelligibilium secundum suam
substantiam pertinet: cum neque ex materia et forma com-
ponatur, neque dependeat a materia secundum esse, sed
sit subsistens. Similiter non reducitur ad actum in genere
intelligibilium per depurationem a materia secundum esse,
ut accidit dum separatur: sed per acceptionem formae in-
telligibilis, sicut materia fit in actu in genere entium per
acceptionem formae substantialis. Est etiam in pura po-
tentia ut intellectiva: quia non potest actu intelligere nisi
per speciem intelligibilem acceptam a rebus fiat in actu;
cum a principio suae creationis nullam habeat speciem in-
telligibilem sibi congenitam, species autem intelligibilis sit
id quo intellectus fit actu potens proxime intelligere. Quod
sane sibi convenit eo quod teneat ultimum gradum in ge—
nere intelligibilium, sicut materia prima in genere entium.

At substantiae separatae, et earum intellectus, secun-
dum naturam suam sunt actu intelligibiles: quia subsistunt
absque materia, quae est cognoscibilitatis impedimentum.
Et ideo habent species intelligibiles sibi congenitas, quibus
earum intellectus actuatur. Habent quoque ut ex seipsis,
nullo alio interveniente principali agente aut obiecto, pos—
sint informare intellectum, aut per essentiam propriam,
aut per propriam speciem in intellectu proportionato, si
non sit eius specie a natura informatus: nam non fiunt
alia ratione res materiales actu intelligibiles per actionem
intellectus agentis, nisi quia fiunt immateriales.

Idcirco et anima, secundum quod est a corpore sepa-
rata, tanquam subsistens absque materia, erit actu intelli-
gibilis, utpote ex seipsa potens intellectum actuare et ter-
minare actionem intelligendi: nam et ipsae naturae mate-
riales, secundum quod per intellectum agentem a materia
individuali separantur, sunt intelligibiles actu.

Ex iis sequitur quod, sicut coniuncta non potest se—
ipsam per suam essentiam cognoscere, quia non est actu
intelligibilis obiective secundum se, sed, tanquam ultimum
gradum tenens in ordine immaterialium, est pura potentia
in genere obiectorum intelligibilium: ita, quia est actu co-

gnoscibilis obiective dum est separata, potest, existens se-
parata, se per essentiam suam cognoscere.

4. Si autem quaeratur, cum et esse separatum et esse
coniunctum conveniat animae: et secundum unum sit actu
intelligibilis, secundum vero alterum intelligibilis in po-
tentia: quare absolute Sanctus Thomas dicit ipsam esse in
genere intelligibilium sicut potentiam? — respondetur quod
huius ratio est, quia uniri corpori, ut superius* ostendi-
muS, est sibi naturale ; habere autem esse separatum est
sibi praeter naturam. Ideo, sicut absolute dicimus ipsam
esse actum corporis, et naturam ipsius esse ut corpori
uniatur, ita et hoc quod concomitatur eam ut est unita
corpori, scilicet esse potentiam in genere intelligibilium,
illi tribuimus absolute, et dicimus illud sibi secundum na-
turam convenire: esse autem actu intelligibilem, quod con-
comitatur ipsam secundum quod est separata, non attri-
buimus sibi simpliciter, sed cum hac adiectione, secundum
quod est separata, et dicimus hoc sibi praeter naturam
convenire, sicut et esse separatam. Sic ergo inquantum
est actu subsistens in genere entium, non autern ut est
composita ex actu et potentia, neque ut est a materia se-
cundum esse dependens, habet quod actu contineatur in
genere intelligibilium: inquantum vero habet esse unitum
materiae, habet ut in ipso genere intelligibilium sit sicut
potentia, non autem sicut actus neque sicut habens actum.

5. Ad dubium ergo dicitur quod nulla est contradictio in
verbis Sancti Thomae, ut patuit. Licet enim eadem sit natura
animae separatae et coniunctae, accipiendo naturam pro es-
sentia et substantia rei, est tamen alius et alius modus es-
sendi. Et ideo habet alium et alium modum intelligibilitatis.

V. Ad evidentiam secundi dubii *, considerandum, ex
doctrina Sancti Thomae Ver-it„ q. vm, a. 6, ad 2 et 6, quod,
cum essentia substantiae separatae, et eius intellectus, sit
in duplici genere, scilicet in genere entis et in genere intel—
ligibilis, duplex ordo inter illa considerari potest: scilicet
ordo in genere entium; et ordo in genere intelligibilium.
Si considerentur ut suntin genere entium, sic intellectus
est in essentia sicut accidens in suo subiecto, et sicut po-
tentia in substantia cuius est potentia. Si autem conside-
rentur ut sunt in genere intelligibilium, sic est contrarius
ordo: quia essentia comparatur ad intellectum sicut actus
ad potentiam, et sicut species intelligibilis ad potentiam in-
telligentem; non quidem sicutspecies inhaerens, sed sicut
species in se subsistens, faciens tamen unum cum intellectu
in esse intelligibili ad intelligendum.

Advertendum tamen quod, licet essentia non inhaereat
intellectui tanquam forma dans esse illi, ad modum quo
species intelligibilis intellectus nostri dat esse intellectui,
est tamen maior unio inter illa quam si esset species in-
telligibilis. Nam species intelligibilis non dat virtutem in-
telligendi potentiae intellectivae‚ quae convenit illi inquan-
tum est potentia: sed praeexistentem virtutem actuat et
perficit. Essentia autem substantiae separatae dat suo in-
tellectui omnem virtutem quam habet et ipsam sustentat,
ita quod ad essentiam intellectus ipse naturalem habet con-
comitantiam. Ideo non est mirum si possit esse forma
ipsius in esse intelligibili, idest, principium formale quo
elicit intellectionem‚ quamvis illi non det esse per modum
inhaerentis. Non enim requiritur species intelligibilis nisi
ut intellectus et intelligibile uniantur: quod quia non pot-
est in aliis obiectis fieri per praesentiam suae substantiae
in intellectu, per similitudinem inhaerentem fiat necesse
est. lnter essentiam autem angeli et eius intellectum est
longe maior unio quam inter intellectum et speciem intel-
ligibilem inhaerentem. Ideo ipsa essentia per se agere pot-
erit vicem speciei intelligibilis ad sui cognitionem, perfi-
ciendo absque accidentali inhaerentia suum intellectum in
esse intelligibili, ita ut ex ipsa et intellectu fiat unum in
esse intelligibili, non autem in esse naturae quod forma·
liter essentia det intellectui.

2. Ex iis patet vanas esse rationes Secti, in 11 Sent„
d. m, q. vm *, quibus nititur probare quod praesentia es-
sentiae angeli ad intellectum non potest esse illi ratio in-
telligendi, quia nihil potest agere per illud quod est ab
ipso separatum.

· Commeat. cap.
uxum, n. v sqq.

· Num. 111, Se-
cundo.
·F01.31v. (Ven
¹497)

