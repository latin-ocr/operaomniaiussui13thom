³ cap. vu nid.
'¹¹' 9 'qq-

3 'J ss. teat. etur.

 

SUMMA CONTRA GENTILES, CAP. XCII.

tamen proprie virtus. Tum quia non est habitus electi-
vus, nec inclinans ad electiones. — Tum quia Aristoteles,
IEthic. ἢ partem sensitivam a virtute excludit. - Tum

quia passiones sunt etiam in voluntate, secundum Augu-'

sunum, XIV de Ciu. Dei, cap. v et vn et sic oportebit eas
[virtutes] etiam in voluntate ponere. — Tum quia moderatio
passionum magis attribuenda est voluntati quam appetitui
sensitivo: et sic non sunt ponendae in ipso virtutes pro-
pter moderationem talium passionum.

Sequitur ergo falsum esse quod hic dicitur, scilicet,
virtutes huiusmodi esse in parte sensitiva.

3. Sed haec argumenta non cogunt. Ad primum enim
dicitur, ut haberi potest ex doctrina Sancti Thomae Prima
Secundae, q. Lvr, a. 4, ad 4, quod aliquem habitum bonum
esse electivum dupliciter potest intelligi: uno modo, quia
est proxime rectae electionis directivus; alio modo, quia
praebet principium rectae electionis. Ad virtutem ergo
sufficit quod altero istorum modorum sit habitus electivus:
non autem requiritur quod utroque modo electivus sit.
Nam prudentia est habitus electivus primo modo: virtutes
autem aliae morales, quae sunt in appetitu sensitivo, sunt
habitus electivi secundo modo3 faciunt enirn rectam inten-
&onem de* fine, quae intentio est principium recti consilii,
rectique iudicii, et consequenter electionis rectae. Unde ne-
gatur quod habitus qui est in parte sensitiva non sit ele-
ctivus‚ neque ad rectam electionem inclinet, remote: licet
proxime non inclinet ad ipsam.

Ad secundum dicitur quod Philosophus ibidem partem
sensitivam apprehensivam excludit a virtute, non autern
partem appetitivam. Immo ipse concedit in parte quae
nata est obedire rationi, virtutem esse. Talis autem est
appetitus intellectivus et sensitivus.

Ad tertium dicitur quod nulla passio est in voluntate
inquantum passio est: sed bene sunt in ipsa aliqui actus
simplices convenientes cum passionibus quantum ad ul-
timam differentiam.

Ad quartum dicitur quod utique potest in voluntate
aliquis habitus generari quo firmatur contra passiones, ut
dicitur Secunda Secundae, q. ειν, a. ι. Sed tamen nullus
talis habitus habet rationem virtutis: quia non complete
perficit appetitum circa motum passionum3 virtus autem
proprie est in illa potentia in qua consummatur opus vir-
tutis, ut dicitur Prima Secundae, q. ινι, a. 5. Unde, quia
opus appetitivae virtutis circa passiones in appetitu sen-
sitivo consummatur, ut ibidem dicitur, ideo in ipso sunt
virtutes quae circa passiones sunt.

IV. Quantum ad secundum ³, notat Sanctus Thomas
quod virtutes moderativae passionum quae sunt secundum
inclinationem appetitus in aliquod corporale bonum de-
lectabile secundum sensum, ut sobrietas, castitas, conti-
nentia, temperantia, nec proprie nec metaphorice de Deo
dicuntur: cum et circa passiones sint; et non sit accipere
in Deo similitudinem ipsarum secundum aliquem effectum.
Virtutes vero moderativae passionum secundum inclina-
tionem appetitus in aliquod spirituale bonum, ut est honor,
dominium, victoria, vindicta, et alia huiusmodi, circa quo-
rum appetitum est fortitudo, magnanimitas, mansuetudo,
et huiusmodi, quamvis in Deo proprie non sint, eo quod
sint circa passiones, dicuntur tamen metaphorice in Scri-
ptura de Deo, propter similitudinem effectus. ln Primo
enim Regum, cap. n, dicitur, Non est fortis sicut Deus no-
ster,· et Mich. vr', Quaerite mansuetum, quaerite bonum.

Ex iis patet, cum dicitur Prima Parte, q. xx1, a. 1, ad 1,
quod virtutes quae sunt circa passiones, inter quas enu-

 

 

253

meratur temperantia, Deo attribui non possunt nisi se-
cundum metaphoram: non sic est intelligendum quasi velit
Sanctus Thomas omnes huiusmodi virtutes de Deo me-
taphorice posse dici, sed quod aliquae ipsarum, sicut for—
titudo et huiusmodi, metaphorice dici possunt; ac si di-
ceretur: Hoc genus virtutum potest metaphorice dici de
Deo, licet non quantum ad omnes eius species.

V. Sed videtur Sanctus Thomas sibi ipsi contradicere
ex duplici capite. Primo, quia hic dicit esse aliquas vir-
tutes moderativas passionum quae sunt circa bonum spi-
rituale. Sequitur ergo quod non omnes virtutes quae vitam
activam hominis dirigunt, sint quibus bonis corporalibus
recte utimur. Cuius oppositum dictum est superius in
hoc capite.

Secundo, quia hic locat honorem inter bona spiritualia.
Secunda Secundae autem, q. cm, a. 1, dicitur quod honor
aliquod corporale importat, cum consistat in corporalibus
Signis.

2. Respondetur quod corporale bonum dupliciter accipi
potest: uno modo, prout dicitur de corpore et de omni
eo quod corpori adiungitur quomodocumque; alio modo,
ut dicitur de eo tantum quod sensu aliquo extrinseco se-
cundum se percipi potest. Et per oppositum, spirituale
bonum dupliciter accipi potest: scilicet pro eo quod nec
est corpus nec corpori adiungitur; et pro eo quod sub
extrinseco sensu cadere secundum se non potest. Cum
ergo dicitur virtutes vitae activae esse quibus utimur recte
bonis corporalibus, primo modo accipitur bonum corpo-
rale. Cum autem dicitur quod aliquae moderantur pas-
siones circa spiritualia bona, accipitur spirituale bonum
ut distinguitur contra corporale secundo modo sumptum,
non autem primo modo. Distinguitur enim passio quia
quaedam versatur circa bonum delectabile secundum sen-
sum; quaedam vero circa spirituale bonum, scilicet circa
bonum quod extrinseco sensu secundum se non perci-
pitur; ut habetur ex doctrina Sancti Thomae Prima Se-
cundae, q. Lx, a. 5. Unde non est contradictio inter ea
quae in hoc capite dicuntur. Et sic patet responsio ad
primum.

Ad secundum dicitur quod honor dicitur hic bonum
spirituale, quia secundum se non percipitur extrinseco
sensu, accipiendo honorem pro ipsa reverentia. Est enirn ⁷
reverentia actus timoris: et sensu non percipitur nisi dum
actu per extrinseca signa manifestatur. Est autem corpo-
rale bonum primo modo: quia corporeis signis est adiun-
ctus, ex quibus et reverentia fit unum quoddam. In Secunda
Secundae autem accipitur honor pro ipsis actibus exterio-
ribus quibus aliquis testificatur alicuius excellentiam.

3. Sed occurrit aliud dubium. Honor enim maxime
convenit Deo. Si ergo honor sit corporale bonum primo
modo, quia est aliquid annexum corpori; et ob hoc con-
numeratur inter bona corporalia, in quorum usu consistit
vita activa: sequitur quod bonum corporale, cuius usus
pertinet ad vitam activam, convenit Deo. Similiter con-
veniet sibi dominium et vindicta: quae necesse est dicere
corporalia bona esse primo modo, cum circa ea sint vir-
tutes morales. Sed huius oppositum dictum est supra. Ergo
aut est contradictio: aut ista nullo modo sunt corporalia
bona ad virtutes vitae activae pertinentia.

Respondetur quod, licet huiusmodi bona, quae corpo-
ralia bona aliquo modo dicuntur, Deo attribuantur: non
tarnen ipsi conveniunt tanquam bonum ipsum perficientia,
sicut sunt hominis bona. Et ad hunc sensum dictum est
huiusmodi bona corporalia Deo non convenire.

