:⁴13ss 35* (Ven.

⁴ Cf. uum. νι.

SUMMA CONTRA GENTILES, LIB. ΙΙ, CAP. C.

vult Sanctus Thomas ponere dissimilitudinem inter spe-
cies quibus substantia separata singularia cognoscit, et
species quibus nos ea cognoscimus. Quia enim nos non
cognoscimus per se et directe singularia nisi per sensum,
oportet speciem qua nos ea cognoscimus, esse sensibilem
et esse materialibus conditionibus subiectam, et sic aliquo
modo materialem esse. Species autem qua substantia se-
parata singularia cognoscit, non est sensibilis, sed intelli-
gibilis: et per consequens est immaterialis, sicut et intelle-
ctus quem perficit. — Item, species sensibilis qua nos unum
singulare cognoscimus, est illi singulari adaequata: et ideo
oportet in nobis species singularium cognitorum secundum
ipsorum multitudinem multiplicari. Species autem substan-
tiae separatae qua singulare cognoscit, non est illi singulari
adaequata, sed ipsum excellit: quia una 'et eadem est primo
speciei repraesentativa, secundario vero singularium. Et sic
non oportet secundum singularium multitudinem species
ipsorum multiplicari, ut sint infinitae species, sicut sunt
infinita singularia: cum una et eadem specie omnia in-
telligantur.

Ex iis patet vanam esse rationem Scoti, qua, in Secundo,
d. m, q. ult. ', arguit substantiam separatam non posse co-
gnoscere singularia per species ingenium, quia tunc haberet
infinitas species in actu. Patet enim ex iis quod hoc nullo
modo sequitur.

11. Secundo “. Anima humana est inferior ordine naturae
quam substantia separata. Et ipsa est cognoscitiva univer-
salium per intellectum et singularium per sensum. Ergo
substantia separata, quae est altior, utrumque altiori modo
per unum principium, scilicet per intellectum, cognoscet. -
Probatur consequentia. Quia quod potest virtus inferior,
potest virtus superior, sed eminentius.

111. Circa hanc rationem occurrit dubium. Per ipsam
enim ita probari poterit quod intellectus noster cognoscit
singularia, sicut de substantia separata. Sicut enim sub-
stantia separata est superior et altior anima humana, ita
intellectus noster est virtus altior sensu. Ergo si, quia illa
est superior anima humana, ideo per unum cognoscit uni-
versalia et particularia, quae anima per diversas potentias
cognoscin eadem ratione, quia intellectus est superior
sensu, poterit per se cognoscere omnia quae per plures
sensus cognoscuntur.

Nec valet si dicatur quod haec propositio, Quicquid
potest virtus inferior, potest virtus superior, intelligitur
hoc loco de natura rei superioris completa in specie, con-
stituente alium gradum in ordine rerum3 intellectus autem
noster non est natura per se completa in specie, sed clau-
ditur in'illo rerum gradu in quo et homo: - haec, inquam,
responsio constat quod non est ad mentem Sancti Thomae.
Quia, declarans illam propositionem, manifestat ipsam in
sensu communi, qui unus apprehendit diversa genera sen-
sibilium quae quinque sensibus exterioribus percipiuntur.
Manifestum est autem quod sensus communis non est magis
natura completa in specie quam intellectus. Ergo etc.

1v. Ad huius evidentiam, considerandum est primo quod,
cum virtus duo respiciat, scilicet operationem et obiectum,
dupliciter potest intelligi superiorem virtutem posse quic-
quid potest inferior: aut scilicet quia in omne obiectum
potest in quod potest inferior3 aut quia omnem operatio-
nem et omnem modum operationis potest habere quae
nata sunt inferiori convenire. — Rursus, cum operatio me-
dium quoddam sit inter virtutem a qua egreditur et obie-
ctum ad quod terminatur, et ex utroque aliquem modum
habeat; potest intelligi aut de modo operationis sibi con-
venienti ut se tenet ex parte virtutis; aut de eo qui sibi
convenit ut se tenet ex parte obiecti.

Considerandum secundo, quod dupliciter potest dici
una virtus superior alia: uno modo, quia ad 'superiorem
ordinem rerum pertinet, sicut virtus substantiae separatae
est superior virtute corporea; alio modo, quia in eodem
ordine rerum superiorem gradum tenet, sicut virtus sen—
sitiva interior est superior virtute sensitiva exteriori.

Dicitur ergo primo quod, quantum ad obiecta, est uni-
versaliter verum quod quicquid potest virtus inferior, pot-
est virtus superior, sive sit superioris ordinis, sive tantum

 

597

superioris gradus: dummodo sint directe subordinatae se-
cundum eandem rationem. Patet enim in iis quae sunt
superioris gradus tantum, ex eo quod videmus in sensu
communi respectu sensuum particularium; in iis vero quae
sunt superioris ordinis, ex comparatione intellectus angelici
ad sensum, ut hic ostenditur: in omnia enim in quae potest
sensus particularis, potest sensus communis3 et in omnia
ln quae potest sensus, potest intellectus angelicus.

Dicitur secundo, quod omnem operationem quam virtus
inferior habet, et virtus habet superior, nisi ipsam aliqua
concomitetur imperfectio quae superiori non conveniat,
ut superius* est ostensum.

Dicitur tertio quod, quantum ad modum operationis se
tenentem ex parte virtutis, est universaliter etiam verum
quod quo modo potest operari virtus inferior, potest virtus
superior operari, vel modo excellentiori. Patet: quia modus
operandi talis sequitur modum essendi operantis.

Dicitur quarto quod, quantum ad modum operationis
se tenentem ex parte obiecti, virtus superioris ordinis pot—
est nobiliori modo, includente modum ignobiliorem erni-
nenter, operari. Virtus autem superioris gradus tantum,
potest eodem modo operari, non autem est necesse quod
nobiliori modo operetur. — Pn'mum patet in angelo, co-
gnoscente singularia materialia non tantum quantum ad
accidentia extrinseca, quo modo ea sensus cognoscit; sed
etiam quantum ad eorum essentiam intrinsecam. — Secun-
dum etiam patet in sensu communi, qui de singularibus
cognoscit tantum accidentia, sicut et sensus exterior, non
autem eorum quidditatem.

Cum ergo hic dicitur quod quicquid potest virtus infe-
rior, potest virtus superior, sed eminentius, datur intelligi
et quod potest in omnia obiecta in quae potest virtus in-
ferior3 et quod nobiliori modo operationis in illa potest.

V. His praemissis, dicitur ad dubium primo, quod per
rationem hic adductam optime probatur quod substantia
separata potest singularia cognoscere, et eminentiori modo
quam anima nostra per sensum, tam ex parte cognoscentis
quam ex parte rei cognitae. Et quia ea cognoscit unite et
immaterialiter: cum anima nostra per sensus divisim et ma-
terialiter ea cognoscat. Et quia ea cognoscit non tantum
quantum ad extrinseca accidentia, ut sensuS, sed etiam
quantum ad essentiam, quae intrinseca est: inquantum
species quibus intelligit, repraesentant rem quantum ad
essentiam et quantum ad principia individuantia, sicut et
essentia divina, a ‘qua profluunt, est eorum causa quantum
ad utrumque.

Dicitur secundo, quod utique per hanc rationem pro-
bari etiam potest quod intellectus noster, absolute consi-
deratus, quantum scilicet ad sui naturam, per abstractionem
ab hoc vel ab illo modo essendi, potest cognoscere singu-
laria materialia directe quantum ad eorum singularitatem.
Nam ostendit Sanctus Thomas Prima, q. Lxxxrx, a. 4, et
Verit„ q. xrx, a. 2, quod anima nostra separata singularia
cognoscit.

Dicitur tertio, quod non tamen per hanc rationem pro-
bari potest quod intellectus noster coniunctus singularia
cognoscat et directe et quantum ad eorum singularitatem.
Non enim valet: Intellectus noster secundum suam na-
turam absolute consideratus potest cognoscere singularia,
utpote qui sit superior sensu, Ergo coniunctus hoc potest.

Dicitur quarto, quod per ipsam bene probari potest quod
aliquo modo illa cognoscere potest: quantum scilicet ad
eorum singularitatem, indirecte; quantum vero ad eorum
quidditatem‚ directe. Quod est ea excellentiori modo co-
gnoscere quam sensus, qui eorum tantum accidentia ex-
trinseca cognoscit. Unde Sanctus Thomas Prima, q. Lxxxvr,
a. 1, cum, 4 arg. ad partem falsam, probasset intellectum
nostrum cognoscere singularia, hac ratione, quod quicquid
potest virtus inferior, potest virtus superior ,² respondet
quod quicquid potest virtus inferior, potest virtus superior,
sed eminentiori modo, et quod intellectus eminentius co-
gnoscit id quod cognoscit sensus. Simili modo respondens
ad hoc argumentum Ver-it„ q. x, a. 5, ad 5, ait quod illud
quod potest virtus inferior, potest virtus superior, non
tamen semper eodem modo, sed quandoque alio altiori ; et

‘ Commeat. cap.
xcvi, n. xvir.

