‘oe mt- ει var.

¹ Cf. init Com·
uun.

'‘CI-nn.

SUMMA CONTRA GENTlLES, LIB. 11, CAP. XLL

363

ordinati: aut non. Si primum, ergo illius ordinis est una ¹ motus quo unum affirmative significatum acquiritur et

causa: cum multa non uniantur nisi per aliquod unum.
Ergo una* erit causa distinctionis. - Si secundum, ergo di-
stinctio rerum erit casualis: quia concursus ipsorum ad
agendum erit per accidens.

Adverte quod, cum dicatur a casu evenire quod praeter
intentionem agentis evenit, erit distinctio casualis si praeter
intentionem agentium eveniat. Hoc autem erit si diversi
agentes inter se ordinem non habeant. Nam unus agens
intendet suum effectum tanturn: quod autern alius agens
alium effectum producat, erit praeter intentionem huius
agentis. Et similiter dicendum de alio. Et sic nec ab uno
illorum nec ab ambobus distinctio rerum erit intenta.

Secundo: et est confirmatio praecedentis. Res distinctae
inveniuntur habere ordinem ad invicem non casualiter,
cum ut in pluribus unum ab alio moveatur *t quia scilicet
casus in paucioribus accidit. Sed (supple) sunt multa di-
stincta quorum unum ut in pluribus ab alio movetur: sicut
ista inferiora a caelo. Ergo eorum distinctio non est ca-
sualis. Ergo non est a diversis non ordinatis.

Tertio. Si plura agentia ex aequo accipiantur, habent
causam essendi: ut ex superioribus patet. Ergo habent
c‘ausam suae distinctionis. Ergo diversitas talium agentium
non potest esse prima causa distinctionis rerum. ’

11. Quantum ad secundum ³, probatur, primo, quod con-
trarietas boni et mali non sit causa distinctionis rerum,
quasi omnia bona procedant a bono principio et omnia
mala a malo ; secundo, ostenditur quid sit primum malo-
rum principium ³.

Arguitur ergo primo sic. Si hoc esset, oporteret prin-
cipium activum malorum esse per se et per suam 'essen-
tiam malum: quia omne per aliud reducitur ad per se.
Hoc autem est impossibile. Ergo etc. —- Probatur falsitas.
Quia omne quod est, inquantum est ens, est bonurn. Quod
constat, eo quod unumquodque appetit conservare suum
esse: bonum autem est quod omnia appetunt.

Adverte quod hic loquitur Sanctus Thomas de malo
non quoad privationem solam, sed de eo quod isti dicunt
esse quoddam ens in rerum natura, habens propriam na-
turam et essentiam et esse malum, et omnium malorum
principium.

Secundo. Pet se malum non potest esse agens. Ergo
malum non potest esse primum principium malorum. —-
Patet consequentia. Quia primum principium malorum est
per se malum. — Probatur autem antecedens. Omne agens,

,inquantum huiusmodi, est in actu. Ergo perfectum. Ergo

bonum. Ergo quod non est bonum, non est agens. Ergo etc.

Tertio. Malum, inquantum malum, est non ens: quia
omne enS, inquantum ens, est bonum. Ergo mali, inquan-
tum huiusmodi, non est causa per se agens. Ergo etc. —
Probatur prima consequentia. Quia omne agens agit in-
quantum est in actu. Agit autem unumquodque sibi simile.
Et sic oportet ut quod fit, habeat esse actu.

Quarto. Malum in effectu non potest provenire nisi
praeter intentionem agentis: cum omne ,agens bonum in-
tendat. Ergo malum non habet causam per se. — Patet con-
sequentia. Quia quod evenit praeter intentionem agentis,
non habet causam per se, sed per accidens.

Quinto *. Bonum et malum eadem actione producun-
tur. Ergo etc. — Probatur consequentia. Quia eorum quae
eadem actione producuntur, non sunt principia contraria:
cum contrariorum agentium sint contrariae actiones. —
Antecedens vero probatur exemplo: eadem enim actione
aqua corrumpitur et aer generatur.

ΙΙΙ. Circa istam propositionem, Eadem actione aqua cor-
rumpitur et aer generatur, dubium occurrit. Quia actio
agentis per motum aut mutationem non est aliud mate-
rialiter et secundum essentiam quam ipse motus et mu-
tatio. Sed corruptio aquae non est idem realiter cum
generatione aeris: cum habeant terminos distinctos. Ergo
non est eadem actio qua unum generatur et aliud cor-
rumpitur.

2. Ad huius evidentiam, considerandum, ex doctrina
Sancti Thomae Verit„ q. xxvm, a. 1, quod, cum motus
sit de affirmato in affirmatum, et per consequens sit idem

 

 

 

aliud abiicitur, oportet ut motui duae mutationes adiun-
gantur, quarum una sit generatio et alia corruptio. Pro-
pter hoc possumus in huiusmodi transitu ab uno affirmato
adalind affirmatum considerare aut rationem motus, aut
rationem mutationis. Si ipsum motum consideremus, sic
est unus et idem motus quo abiicitur unum oppositorum
et quo aliud acquiritur: motus enim accipit speciem et
unitatem a termino ad quem, non autem a termino a quo.
Sed si consideremus ipsam rationem mutationis, sic non
est una mutatio, sed sunt plures se invicem consequentes:
eo quod una terminetur ad esse, alia vero ad non esse.
Utraque tamen mutatio se habet ad motum per modum
concomitantiae, et ab uno motu utraque dependet.

Ad dubium ergo dicitur quod una actione et uno motu
corrumpitur aqua et generatur aer, quia istae mutationes
unum motum et unam actionem concomitantur. Cum
autem arguitur, quia actio agentis per motum aut mutatio-
nem nihil est aliud realiter quam motus et mutatio: dicitur
quod, si utrumque per se et separatim sumantur, scilicet
motus per se et mutatio per se, sic actio quae agit per
motum est ipse motus, et actio quae est curn mutatione
est ipsa mutatio. Sed si accipiatur mutatio ut concomi-
tatur motum, sic actio est quidem motus, non autem est
mutatio quae motum concomitatur, et maxime illa quae
terminatur ad non esse termini a quo: et tamen ad unam
actionem et ad unum motum, qui est inter contrarios ter-
minos, utraque mutatio, quae est generatio unius et cor-
ruptio alterius, concomitatur. Et sic verum est quod una
actione corrumpitur aqua et generatur aer, per concomi-
tantiam ad motum. .

IV. Sexto. Malum, inquantum malum, est non ens. Sed
non est omnino non ens: quia quod omnino non est, *nec
est bonum neque malum. Ergo est aliquid inquantum est
non ens. Ergo malum, inquantum huiusmodi, est ens pri-
vatum: quia non ens quod est aliquid, est ens privatum,
et ipsum malum est ipsa privatio. Ergo non habet causam
per se agentem. Ergo etc. - Patet antecedens. Quia omne
quod est, inquantum est, bonum est: et sic, si malum,
inquantum huiusmodi, esset ens, ipsum, inquantum ma-
lum, esset bonum.

2. Circa istam propositionem, Malum, inquantum est
non ens, est aliquid, dubitatur: quia videtur implicatio
in adiecto. Nam aliquid convertitur curn ente: ut patet
de Verit., q. xxr *. Dicere ergo quod malum, inquantum
non ens, est aliquid, est dicere quod inquantum estnon
ens, est ens.

Respondetur quod ly inquantum potest specificare ra-
tionem formalem qua malurn est aliquid. Et sic propo-
sitio est falsa: non enim ratio non entis est causa quare
malum sit aliquid, ut bene procedit obiectio. - Potest etiam
manifestare genus ad cuius speciem limitatur. Et sic acci-
pitur hoc loco ly inquantum. Sensus enim est quod malo
convenit haec species non entis quae est aliquid, idest,
quod est ens privatum inquantum continetur sub non
ente. Non autem convenit sibi esse illud non ens quod
est omnino non ens. Sicut si diceremus quod homo, se-
cundum quod continetur sub genere animalis, determinat
sibi speciem hominis, non autem speciem equi.

Dicitur ulterius quod tale non ens est aliquid, et est
aliquo modo ens, ratione scilicet substrati: quia dicit ne-
gationem in subiecto.

V. Secundo loco ἢ, concludit Sanctus Thomas quod
primum omnium malorum principium est unum primum
bonum, in cuius effectibus consequitur malum per acci-
dens: cum ostensum sit quod malum non potest primi
principii rationem habere. Probatur autem auctoritate
Isaiae xix, Ego Dominus et non est etc.; Eccli. xr, Bona
et mala etc.; et xxxm, Contra malum etc.

Notat autem quod dicitur Deus facere mala, vel creare,
inquantum creat ea quae secundum se bona sunt et tamen
aliis sunt nociva, ut lupus ovi et ignis aquae. Sic enim
Deus est causa malorum in hominibus quae poenae di.-
cuntur: iuxta illud Amos 111, Si est malum etc.; et Gre-

gorii, Etiam mala.

· Art. ι.

· Cf. n. n, init.

