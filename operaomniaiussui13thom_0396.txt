322

eo,qubd et omnis materia corporalis ab eo producatur,
sequitur quod omnia per se producibilia producat. Et quia
accidentia substantiam consequuntur, ideo et ipsa acci—
dentia, quae secundario producuntur, producit. Et sic ad
omnia producibilia se extendit absolute.

2. Sed occurrit dubium circa id quod dicitur, quoniam,
si virtus per media produceret, posset provenire diversitas
ex parte mediarum causarum. Si enim virtus sit ad unum
genus producibilium determinata, quantumcumque per di-
versa media operetur, nunquam poterit nisi in illud genus:
sicut domificator, licet diversis utatur instrumentis, non
tamen producit nisi domum. Ergo non potest virtus esse
ex se ad unum effectum determinata, et tamen diversos
effectus non sub illo contentos producere.

Respondetur quod non vult dicere Sanctus Thomas vir-
tutem quae est ex se ad unum effectum determinata, posse,
propter diversitatem causarum mediarum, in plures effectus
formaliter distinctos in ratione producibilis ut ad ipsam
virtutem referuntur: sed quod potest in plures effectus
formaliter distinctos ut in ipsas causas medias referuntur;
qui tamen, ut in ipsam superiorem virtutem referuntur,
materialiter tantum distinguuntur. Obiecta enim inferiorum
potentiarum, si ad ipsas inferiores potentias referantur, for-
maliter distinguuntur3 materialiter autem si ad superiorem
potentiam referantur; sicut color et sonus, ad visum et
auditum comparata, formaliter distinguuntur in ratione
obiecti; ut autem ad sensum communem referuntur, con-
veniunt in una ratione formali obiecti, et materialiter tan-
tum distinguuntur.

Mens ergo Sancti Thomae est quod, si aliqua virtus
immediate producat plura producibilia formaliter distincta
secundum rationes producibilis, quae in nulla particulari
ratione producibilis conveniant, illa non determinatur ad
aliquod unum particulare genus producibilium: quia tunc
non comparantur obiecta nisi ad ipsam virtutem. Ideo,
sicut in nulla particulari ratione producibilis conveniunt,
ita ipsa virtus non determinat sibi unum particulare obie-
ctum producibilis. Si autem ageret virtus, mediantibus aliis
causis, plura genera producibilium formaliter distincta, in
nulla particulari ran'one producibilis convenientia ut ad
causas medias referuntur; posset nihilominus illa virtus
determinata esse ad unum genus producibilium, ad quod
illa plura materialiter comparentur. Et sic, licet esset ad
unum effectum determinata formaliter, posset tamen dici
aliquo modo producere plura formaliter distincta, inquan-
tum sub suo formali obiecto plura producibilia contine—
rentur, quaein comparatione ad causas medias formaliter
distinguuntur.

3. Circa illam propositionem, Idem agens eadem actione
causat diversos effectus secundum materiae diversitatem,
sciendum est quod actio ignis qua indurat lutum et li-
quefacit ceram, si ad agens comparetur, est una, quia ab
una eius virtute, scilicet a calore procedit. Si autem ad
subiecta comparetur, est plures: secundum enim plurali-
tatem materiae ipsam plurificari oportet, cum idem acci-
dens numero in diversis subiectis esse non possit. Cum
ergo dicit Sanctus Thomas quod eadem actione indurat
lutum et liquefacit ceram, accipitur identitas actionis ex
parte agentis, non autem ex parte recipientium.

11. Secundo. Esse est per se et proprius effectus Dei.
Ergo in omnia potest virtus Dei quae rationi entis non
repugnant. Hoc autem est solum non ens. Ergo in omnia
potest quae rationem non entis non includunt. Rationem
autem non entis non includunt quae contradictionem non
implicant. Ergo in omnia potest quae contradictionem non
implicant. - Antecedens ex praecedentibus est manifestum. -
Prima autem consequentia probatur. Turn quia omnis virtus
perfecta ad omnia illa se extendit ad quae suus proprius
et per se effectus se extendere potest. Tum quia, si ali-
quem tantum effectum producere posset, non esset causa
entis inquantum ens, sed tantum huius entis.

Advertendum quod, cum deberet inferre Sanctus Tho-
mas quod virtus Dei potest in omnia ad quae ratio entis
se extendit, intulit quod potest in omnia quae rationi entis
non repugnant: quia simul ostendere voluit ad quae se

SUMMA CONTRA GENT1LES, LIB. ΙΙ, CAP. XXII.

virtus divina extendat, et quae ab eius excludantur cau-
salitate. In hoc enim quod dicitur virtutem Dei posse in
omnia quae rationi entis non repugnant, datur intelligi
quod ad omne ens extenditur, et quod solum entis rationi
repugnans a Dei excluditur causalitate. Hoc autem est
solum non ens, quod contradictionem implicat.

2. Ad evidentiam eorum quae hic dicuntur, conside-
randum est quod includere rationem non entis dupliciter
potest intelligi. Uno mod0‚ materialiter et denominative:
quia videlicet de ipso vere dicitur quod non est ens in

·actu‚ sicut de Sorte non existente in natura vere dicitur

quod est non ens in actu. — Alio modo, formaliter et se-
cundum propriam rationem: quia videlicet non ens in actu
in eius ratione includitur, aut eius rationem necessario et
inseparabiliter concomitatur. Et sic dicitur non ens quod
omnino est extra totum ambitum entis, secundum quod
ens dividitur per actum et potentiam: quod scilicet nihil
est; neque, inquam, existens in actu, neque in potentia. —
Includere rationem non entis primo modo, invenitur etiam
in iis quae contradictionem non implicant: nam, Sorte non
existente in rerum natura, verum est, dicere quod Sortem
esse est non ens; et Sorte non existente albo, est verum
dicere quod Sortem esse album est non ens; quia vide-
licet Sortes existens non est, et Sortes albus non est in
natura. Includere autem rationem non entis secundo modo
convenit tantum iis quae contradictionem implicant, sicut
hoc quod dico hominem esse asinum: nam neque hoc
actu est in natura, quia non invenitur homo qui sit asinus3
neque potest esse in natura.

Cum ergo inquit Sanctus Thomas quod Deus potest
facere quicquid rationem non entis non includit, intelli-
gitur de non inclusione secundo modo inclusionis oppo-
sita. Talia autem sunt quae contradictionem non inclu-
dunt. Nam quamvis aliquando huiusmodi non sint in
actu, propter quod dicuntur materialiter et denominative
includere rationem non entis, non tamen includunt illm
non entis rationem formaliter in sua ratione: cum sint
entia in potentia, quibus videlicet convenire potest esse
in actu.

111. Tertio. Deus est actus perfectus, in se omnium
perfectiones habens. Igitur sua virtus se extendit ad omnh
quaecumque non repugnant rationi eius quod est esse in
actu. Hoc autem est solum quod contradictionem impli-
cat. Ergo etc. - Probatur consequentia. Quia modus vir—
tutis in agendo est secundum modum actus agentis.

Advertendum quod, cum esse sit actualitas omnis fon·-v
mae et perfectionis, ac etiam cuiuscumque participantis
rationem entis, nihil repugnat esse actualis existentiae nisi
quod in sua ratione includit negationem omnis perfectionis
et omnis entis. Tale autem est solum id quod contradi·-
ctionem implicat. Huiusmodi enim nihil omnino est, et
sic nullo modo continetur sub ente: quare necesse est ut
sub non ente formaliter contineatur. Ideo, cum esse sit
actualitas entis, non autem non entis, necesse est ut quod
contradictionem implicat, impossibile sit esse, et sic ad
esse repugnantiam habeat. ldeo bene dicit Sanctus Thomas
quod solum implicans contradictionem habet repugnan-
tiam ad id quod est esse in actu.

IV. Quarto. Quicquid est in potentia entis creati, totum
Deus per suam potentiam activam facere potest. Sed in
potentia entis creati est omne quod non repugnat enti
creato: sicut in potentia naturae humanae sunt omnia quae
humanam naturam non tollunt. Ergo omne ens meam
Deus agere potest.

Probatur maior. Omni potentiae passivae respondet po-
tentia activa. Ergo potentiae universali correspondet po-
tentia activa agentis universalis et primi. - Probatur ante·-
cedens. Tum quia alias otiosa esset talis potentia: cum
ordinetur ad actum; ens auto- in potentia non possit
consequi actum nisi per virtutem existentis in actu. Tum
quia videmus omnia quae sunt in potentia materiae ge-
nerabilium et corruptibilium reduci posse in actum (sci-
licet immediate aut mediate) per virtutem corporis caele·
stis, quod est primurn principium activum materiale, idest,
primum agens inter agentia corporalia.

