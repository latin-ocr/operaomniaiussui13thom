' Comment. n.

· Cap. ιν, Gom-
ment. n. xvm
sqq.

500

sequitur primam perfectionem: aliquando vero secundam,
inquantum natura quae erat impedita et detenta ne posset
operari suo modo, remotis impedimentis fit habilior ad
operandum, et ideo perfectius operatur. Propositio itaque
inducta intelligitur de perfectione substantiae altero illo-
rum modorum: non autem primo modo tantum. Sic autem,
negatur quod anima separata non sit perfectior inquantum
ordinatur ad operationem intellectivam. Nam cum, iuxta
praedeterminata in dicto capite vam, liberata fuerit a
corpore corruptibili impediente, remanet liberior et effi-
cacior ad intelligendum. - Nec huius oppositum dictum
est superius: sed tantum quod, separata a corpore, non
est perfectior secundum naturam intrinsece et absolute;
immo imperfectior, tanquam non habens complementum
suae speciei.

II. Tertio. Proprium perfectivum hominis secundum ani-
mam est aliquid incorruptibile. Ergo et anima est incor-
ruptibilis. - Probatur antecedens. Quia intelligere, quae est
propria hominis operatio, est universalium et incorruptibi-
lium, quae sunt animae perfectiones. - Consequentia etiam
probatur. Quia oportet perfectiones esse perfectibilibus pro-
portionatas. - Ista ratio superius est exposita, capite ιν “.

Quarto. Homo appetit naturaliter perpetuo manere:
quia apprehendit esse per intellectum non solum ut nunc,
sed simpliciter. Ergo anima, secundum quam apprehendit
simpliciter esse et secundum omne tempus, est perpetua. -
Hanc rationem etiam superius, loco praeallegato *, expli-
cavimus. Ideo eius interpretatio requiratur ibidem.

Quinte. Formae rerum recipiuntur in intellectu possi-
bili ut sunt incorruptibiles. Ergo intellectus possibilis est
incorruptibilis. Ergo et anima, cuius intellectus possibilis
est aliquid. — Probatur antecedens. Quia recipiuntur in
intellectu ut sunt actu intelligibiles. Hoc autem habent
inquantum sunt immateriales et universales, et per con-
sequens incorruptibiles. — Consequentia etiam probatur.
Quia unumquodque recipitur in aliquo secundum modum
eius in quo est.

Adverte quod haec ratio, licet conformitatem cum tertia
habeat ratione, est tamen ab ipsa distincta, et aliud me-
dium assumit. lbi enim pro medio accipitur incorrupti-
bilitas intelligibilis absolute: hic vero pro medio accipitur,
non ipsa incorruptibilitas absolute, sed necessitas incor-
ruptilitatis eius ex eo quod recipitur in intellectu; quod
est signum incorruptibilitatis intellectus.

111. Sexto. Primum susceptivum in rebus sensibilibus,
scilicet materia prima, est incorruptibile secundum sub-
stantiam. Ergo multo fortius intellectus possibilis, qui est
receptivus formarum intelligibilium. Ergo anima. — Pro-
batur prima consequentia. Quia esse intelligibile est per-
manentius quam esse sensibile.

2. Sed videtur quod ista comparatio non sit conve-
niens: quia fit inter ea quae sunt diversorum generum.
Comparantur enim esse substantiale sensibile, et esse acci-
dentale intelligibile: materia enim est primum susceptivum
esse sensibilis substantialis; et intellectus est primum susce-
ptivum esse intelligibilis accidentalis. Fuisset enim conve-
niens comparatio si intellectus fuisset comparatus sensui:
quia, sicut intellectus est susceptivus esse intelligibilis acci-
dentalis, ita sensus est susceptivus esse sensibilis acciden-
talis. Sed tunc falsum est quod primurn susceptivum esse
sensibilis accidentalis et abstracti sit incorruptibile.

Videtur etiam falsum quod esse intelligibile, quod re—
cipitur in intellectu possibili, sit permanentius quam esse
sensibile, quod in materia recipitur: cum illud sit substan·
tiale, hoc autem sit accidentale.

3. Ad primum horum respondetur quod non fit com-

paratio inter intelligibile accidentale et sensibile substan· -

tiale, sed inter intelligibile et sensibile absolute et for-
maliter sumpta, abstrahendo a substantiali et accidentali.
Sic enim intellectus possibilis est primum receptivum in—
telligibilis formae, receptibilis scilicet in alio inquantum
intelligibilis est: nam anima intellectiva, non ut est intel-
lectiva, est receptibilis in materia dependentis, immo, ut
sic, materiae capacitatem supergreditur3 sed est in materia
receptibilis ut est sensibilis forma aliquo modo. Materia

SUMMA CONTRA GENTILES, LIB. 11, CAP. LXXIX.

autem prima est primum susceptivum immediate formae
sensibilis. Et ideo conveniens est haec comparatio secun-
dum proportionalitatem, quae etiam inveniri potest inter
ea quae sunt diversorum generum.

Ad secundum dicitur primo quod, comparando intel-
ligibile ad sensibile absolute et secundum propriam ra-
tionem, ut hic accipiuntur, verum est intelligibile esse
permanentius sensibili. Quia intelligibile, ut intelligibile,
abstrahit a materia, et per consequens a principio cor-
ruptionis: nam principium corruptionis est materia. Sen-
sibile autem, inquantum sensibile, concernit materiam.

Dicitur secundo, quod verum etiam est formam intelli—
gibilem intellectus nostri esse permanentiorem forma sensi-
bili substantiali. Quia forma intellectus nostri nullam habet
in intellectu contrarietatem: forma autem sensibilis in istis
inferioribus habet contrarietatem, quantum ad dispositio-
nes, aut quantum ad accidentia formam consequentia. -

IV. Septimo. Intelligibilia actu, inquantum huiusmodi,
sunt incorruptibilia. Ergo et intellectus agenS. Ergo et
anima, cuius ipse intellectus est lumen. - Probatur prima
consequentia. Quia faciens est honorabilius facto, ut dici-
tur 111 de Anima: intellectus autem agens facit intelligibilia.

Adverte quod inquit Sanctus Thomas intelligibilia in·-
quantum huiusmodi esse incorruptibilia. Quia intelligibilia
aliqua, licet sint materialia et corruptibilia secundum quod
sunt in rebus, propter quod sunt intelligibilia tantum in
potentia, ut tamen sunt actu intelligibilia, abstrahunt a
materia et conditionibus materialibus; et ideo in seipsis
nullum habent principium corruptionis, nec dependentium
ad illud habent secundum esse. Quod non convenit sen—
sibili inquantum est sensibile: quia non abstrahit a con-
ditionibus materialibus.

V. Octavo. Anima intellectiva non potest corrumpi per
actionem contrarii: cum ipsi nihil sit contrarium: immo
per intellectum possibilem sit cognoscitiva et receptiva
contrariorum. Neque per corruptionem subiecti: cum non
dependeat a corpore secundum esse, ut superius est oeten-
sum. Neque per deficientiam suae causae: quia non potent
habere aliam causam nisi aeternam, ut infra ostendetur.
Ergo etc. - Patet consequentia. Quia nulla forma cor·
rumpitur nisi uno illorum trium modorum.

Attendendum quod non solum anima secundum suam
substantiam non habet contrarium, sicut nec aliae sub-
stantiae, sed nec etiam habet contrarietatem in 'disposi-
tionibus ad esse ipsius. Quia nullae sunt dispositiones ad
esse animae, aut ad eius conservationem, absolute lo-
quendo: sed tantum ad esse ipsius in corpore. Quae quia
contrarium habent, per earum corruptionem aut altera-
tionem potest anima desinere esse in corpore: non autem
simpliciter desinere esse. Propterea, cum inquit Sanctus
Thomas animae nihil esse contrarium, intelligendum eet
neque quantum ad eius substantiam, neque quantum ad ali-
quas dispositiones quae ad eius esse absolute requirantur. >

Advertendum etiam, cum dicitur aliquam formam coa-
rumpi propter deficientiam causae, quod hoc intelligitur
de causa effectus non tantum„ in fieri, sed etiam in facto
esse, sive in conservando: quo modo Deus est causa
animae, et praesentia solis est causa luminis in aere. De-
ficiente enim influxu talis causae, necesse est effectum de-
ficere. Non autem, deficiente causa in fieri tantum, oportet
effectum productum desinere esse, sed bene oportet desinere
fieri effectus: sicut, deficiente domificatore, aut ipsa do-
mificatione domus iam productae cessante, non opertet
desinere domum esse, sed tantum fieri domus. - Cetera
quae ad huius rationis explicationem requiruntur, vide in
loco superius allegato θ. “

Vl. Nono. Intellectus possibilis non debilitatur propter
debilitatem corporis. Ergo est incorruptibilis. Ergo et
anima. — Probatur antecedens. Quia intellectus non indiget
corpore. Nulla autem virtus anixnae debilitatur debilitato
corpore nisi per accidens, inquantum scilicet indiget or-
gano corporali: ut patet in visu. — Consequentia vero prima
probatur. Quia, si anima corrumpitur per corruptionem
corporis, oportet quod eius esse debilitetur per debilita-
tem eius. Et (supple) idem est de virtutibus animae.

· Cap. ιν.

