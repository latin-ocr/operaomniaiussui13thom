et quorum esse prius non erat. Multaque esse huiusmodi
genita in natura apud ipsos constat.

Ad primum ergo conceditur quidem quod esse divinum
est terminus temporalis generationis Christi, per talem ge-
nerationem humanae naturae communicatus: non tamen
est terminus eius tanquam per ipsam de novo productus,
secundum quem sensum de termino generationis loquitur
Sanctus Thomas.

Per hoc etiam patet responsio ad secundum. Valet enim,
Est genitus tanquam de novo et de non esse ad esse pro-
ductus, Ergo non est aeternus‚· et e contra, Est aeternus,
Ergo non est noviter generatus. Filius autem in divinis
non est secundum divinitatem noviter genitus et per mu-
tationem de non esse ad esse: sed aeternaliter per gene-v
rationem quae est sim'plex productio, est a Patre productus.
Ideo simul est et genitus et aeternus. Non est ergo in-
stantia ad propositum: quia loquitur hic Sanctus Thomas
de generatione quae est mutatio de non esse ad esse et
per quam aliquid de novo producitur, de qua philosophi
loquuntur; Filius autem Dei non est secundum divinitatem
illo modo genitus.

VI. Sexto. Tunc esse cuiuslibet rei erit ab aeterno:
cum esse divinum sit aeternum. Ergo non erit generatio
vel corruptio. - Probatur ultima consequentia. Quia, si
sit generatio, oportet quod illud esse aeternum praeexistens
de novo acquiratur aut prius existenti, aut nullo modo
prius existenti. Si primum, ergo res quae generatur non
accipit novum esse, sed novum modum essendi: cum prius
esset, et sit unum esse omnium, secundum illam posi-
tionem. Ergo non generatur, sed alteratur. Si secundum,
ergo fiet ex nihilo. Quod generationi repugnat.

2. Circa illud quod inquit Sanctus Thomas, quod acci-
pere novum modum essendi, non autem novum esse, non
facit generationem, dubitatur. Sequitur enim quod Christus
non sit temporaliter genitus, et per consequens non sit
filius Beatae Virginis: cuius oppositum Catholici tenent.
Per incarnationem enim suppositum divinum non accipit
novum esse, sed novum modum essendi, sive novam ha-
bitudinem ad humanam naturam: cum sit in Christo tantum
unum esse substantiale. Si ergo accipere novum modum
essendi non facit generationem, sequitur Christum non
esse genitum.

Si dicatur quod, licet non accipiat novum esse sed
novum modum essendi, accipit tamen novam naturam,
quia incipit esse suppositum humanae naturae: et propter
hoc dicitur genitus: - hoc non valet. Quia, ut inquit San-
ctus Thomas in praecedenti ratione, dato quod aliquid
accipiat formam, si illa forma non faciat esse, non dicitur
illud generari.

3. Dicitur quod, cum nondum sit facta mentio de tri-
nitate divinarum Personarum, loquitur hic Sanctus Thomas
de generatione secundum quod a philosophis accipitur.
Apud ipsos autem dicitur aliquid simpliciter generari cum
incipit in aliqua natura subsistere. Hoc autem in natura-
libus est cum res simpliciter incipit esse novumque esse
accipit. Ideo illud tantum dicunt simpliciter generari quod
novum esse accipit, non autem quod capit novum essendi
modum. Secundum eos ergo illa propositio est vera: quia
generationem solam rerum naturalium considerabant. Et
si ponatur quod divinum esse omnium est esse formale,
sequetur nullam esse naturalem generationem. Apud theo-
logos vero aliquid incipit esse suppositum alicuius naturae
et tamen non incipit simpliciter esse: sicut suppositum di-
vinum incipit esse suppositum humanae naturae in eaque
subsistere, et tamen non incipit simpliciter esse, cum aeter-
num habeat esse. Quia ergo Christus incipit in humana na-
tura subsistere, dicitur a theologis vere genitus esse, licet
non acceperit novum esse, sed tantum novam quandam
habitudinem ad humanam naturam incipientem per esse
divinum existere suo modo. Unde illa propositio a Sancti
Thomae, de mente philosophorum assumpta, non est vera
nisi aliquid accipiat novum modum essendi, sive novam
habitudinem, per hoc quod incipit esse suppositum ali-
cuius naturae cuius prius non erat suppositum. Quod sane
apud philosophos, inferiora haec considerantes, impossibile

SUMMA CONTRA GENTILES, CAP. XXVI.

esset: apud theologos vero in vChristo verum est. Tunc
enim et illud vere dicitur genitum, quamvis novum esse
non capiat, sed tantum novum modum essendi.

Quod autem dixit Sanctus Thomas, quoniam, si forma
non faciat esse, accipiens formam non dicitur generari:
similiter intelligendum est, secundum theologos, nisi acci-
piens talem somnam incipiat esse suppositum in illa forma
subsistens ‚· quia, si incipiat esse suppositum illius naturae,
dicetur generari, licet per talem naturam simpliciter esse
non habeat. Apud philosophos vero simpliciter est vera:
quia nihil incipit in rebus naturalibus in aliqua natura
subsistere nisi novum esse per illam naturam habeat.

VII. Confirmatur conclusio auctoritate Scripturae‚ dum
ponit Deum super omnia elevatum, ut Isai. vn et super
omnia esse, ut Rom. rx. Nam, si esset esse omnium, tunc
non esset super omnia, sed aliquid omnium. .

Confirmatur secundo, quia rediret idolatrarum error
nomen Dei lignis et lapidibus imponentium, qui repel-
luntur Sap. xxv. Posset enim, sicut vete dicitur, Lapis est
ens, ita vere dici, Lapis est Deus. Considerandum est quod,
sicut ens vere dicitur quod habet esse tanquam formalem
sui actualitatem, ita vere dicitur Deus, quantum ad modum
significandi, quod habet deitatem ut formam. Cum ergo
esse divinum idem sit quod deitas, si illud sit formalis
actualitas lapidis, vere dicetur lapis habere deitatem ut
formam, et sic esse Deus.

VIII. Quantum ad secundum ⁹, quatuor adducit fun-
damenta positionis huiusmodi. Primum est, quia Dionysius,
rv cap. Cael. Hier„ ait quod esse omnium est supersub-
stantialis divinitas. Sed dicit duo Sanctus Thomas. Primo,
quod ex istis haberi non potest quod deitas sit formale
esse omnium: immo potius habetur oppositum, cum dicat
divinitatem esse super omnia. Quod etiam ostenditur ex
his quae habentur 11 cap. Div. Nom. - Dicit secundo, quod
intelligitur sic quod divinitas est esse omnium: quia a Deo
in omnibus quaedam divini esse similitudo reperitur.

Pro notitia huius solutionis, considerandum quod, cum
esse uniuscuiusque rei, ut inquit Sanctus Thomas 1· P„
q. cv, a. 5, sit maxime intimum rei, eo quod sit omnium
quae in re sunt actualitas, oportet ut ad rei naturam per-
tineat tanquam totius naturae et omnium eius partium
actualitas. Et sic non potest esse aliquid omnino natum
eius cuius est excedens: esse enim humanum ad naturam
hominis, et esse equi ad naturam equi est limitatum. Unde,
si esse divinum uniuscuiusque rei naturam omnino exce-
dat, eiusque natura super omnium naturas sit collocata, ut
Dionysius voluit, sequitur ut esse formale rerum non sit.

lx. Secundum est, quia praedicti existimaverunt di-
vinum esse, cui nulla fit additio, ¹non esse aliquid pro·
prium, sed esse commune omnium: eo quod id quod est
commune per additionem specificetur vel individuetur.
Sed inquit Sanctus Thomas quod esse divinum est absque
additione non solum cogitatione, sed etiam in rerum na·
tura. Et non solum additione caret, sed etiam receptibi-
litate additionis. ld autem quod est commune, sive uni·
versale, sine additione esse non potest, sed sine additione
consideratur: non tamen sine receptibilitate additionis, ut
patet etiam de animam nam si sibi nulla differentia addi
posset, genus non esset. Unde ratio magis deducere videtur
ad oppositum: ut etiam apparet ex libri de Causis com·
mentatore.

Adverte quod esse divinum non potest habere rationem
esse communis communitate universalis praedicabilis: sed
bene est esse commune communitate formae exemplaris,
quia omne esse est quaedam ipsius similitudo.

Adverte etiam duplicem differentiam poni hoc loco inter
esse commune et esse divinum. Licet enim conveniant in
hoc quod est nihil habere additum, - divino enim esse
nihil additum est, cum omnia in Deo sint ipsum esse;
similiter esse commune nihil, ut sic, habet per quod limi-
tetur, - differunt tamen, primo, quia esse divinum existit
in rerum natura ab omni alia re separatum absque addi-
tione aliqua. Esse autem universale, sicut nec alia uni-
versalia, existere non potest absque additione illud limi-
tante et contrahente. — Secundo, quia esse divinum non

· cf. init. con-
ment.

