‘ Cap. ιιι.
· S.Th. l.¹o;Did.
lx, vm, ι, 2.

· Capaxw, n. vi.

distinguuntur autem differentiis animalis, non sequitur
quidditatem generis realiter a differentia distingui, sed
tantum formaliter. Et hoc sufficit ad rationem Sancti Tho-
mae: quia esse in Deo non solum non distinguitur rea-
liter ab essentia, sed nec formaliter. Si enim conciperetur
divina essentia, et omnia quae sunt in ipsa, secundum
quod in se sunt, omnium una et indivisibilis ratio esset,
propter summam simplicitatem divinae naturae et purita-
tem. Ad insinuandam autem istam formalem distinctionem
essentiae et esse in re existente in genere, dixit Sanctus
Thomas, Esse cuiuslibet in genere existentis est praeter
generis quidditatem‚ non autem dixit, est realiter distin-
ctum a quidditate: —— licet etiam sit verum quod realiter di—
stinguatur, ut aliis rationibus in Secundo probabitur *.

lv. Sed circa dicta occurrit dubium. Diceret enim ali-
quis quod, sicut genus dicit unam naturam communem
secundum rationem secundum quod a differentiis per in-
tellectum abstrahitur, ita et esse illius quidditatis genericae
est unum commune secundum rationem per abstractionem
ab omnibus principiis limitantibus consideratum, et est idem
illi quidditati. Et sicut generis quidditas in speciebus plu-
ribus multiplicatur realiter per differentias, cum natura
generis in una specie sit diversa a natura generis in alia,
ut dicitur X Metaph„ text. 24 ', ita et esse illius quidditatis
diversificatur in diversis speciebus. Et sic non remanet
maior unitas quidditatis quam esse: sed, sicut quidditas
generis remanet una secundum rationem, multiplicatur
autem realiter, ita et esse plurium specierum remanet
unum secundum rationem, multiplex autem secundum rem.

2. Ad huius evidentiam, considerandum est quod esse
non convenit generi nisi secundum quod est in inferio-
ribus limitatum. Ideo comparatio inter quidditatem generis
eteius esse attenditur secundum quod quidditas generis
in speciebus consideratur. Non enim est aliquod esse quo
in natura existat animal ab omnibus speciebus separatum:
sed bene quo existit hoc animal quod est homo, et quo
existit hoc animal quod est equuS, et sic de aliis. '

Notandum secundo, quod esse, licet habeat quandam
communitatem rationis, inquantum omne esse dicitur actua-
litas existendi, non est tamen commune, ut superius* di-
ximus, ad modum generis. Non enim esse animalis dicit
unam naturam inventam in omnibus esse animalium, per
intellectum abstrahibilem ab illis et per aliquam differen-
tiam contrahibilem, sicut animal: nam, cum dicat omnium
actualitatum actualitatem, non potest per aliquid formalius
et actualius limitari. Sed sua communitas est communitas
ad modurn formae, quae limitatur per receptivum: esse
enim hominis distinguitur ab esse equi quia hoc est actua-
litas huius, illud vero illius. Propter hoc, sicut aliud re·
ceptivum eius per unam generis differentiam constituitur
et aliud per aliam, ita alia est formalis ratio actualis exi—
stentiae in una specie generis et alia in alia specie. Et
ideo, sicut cum unitate formali generis in omnibus suis
speciebus stat pluralitas differentiarum et esse specifici, ita
etiam cum unitate illa genericae quidditatis stat pluralitas
formalis ipsius esse existentiae.

3. Dicitur ergo ad dubium, pn'mo, quod genus mul-
tiplicatur in speciebus realiter et quantum ad esse quid-
ditativum specierum, non aute- multiplicatur formaliter
et quantum ad esse quidditativum proprium. Licet enim
natura generis in uno sit diversa realiter a natura generis
in alio, non tamen est formaliter diversa: natura enim
animalis in omnibus animalibus est substantia animata
sensibilis.

Dicitur secundo, quod esse actualis existentiae generis
non manet idem formaliter in omnibus: cum non dicat
unam naturam ab omnibus per intellectum abstrahibilem,
sed secundum quod per diversas differentias constituitur
diversum susceptivum ipsius esse. Ita ratio actualis exi—
stentiae diversificatur simul cum eius reali diversitate.

Dicitur tertio quod, licet ista esse sint unum in aliqua
communi ratione quam format intellectus, eo quod unum
sint proportionalitate quadam, inquantum sicut se habet
esse leonis ad leonem, ita esse equi ad equum, per hoc
tamen non tollitur vis rationis. Semper enim ista propo-

SUMMA CONTRA GENTILES, CAP. XXV.

sitio est vera, Illud quod est unum formaliter in multis,
distinguitur formaliter ab eo quod in illis multiplicatur:
alioquin idem esset unum et multa. Ergo, si quidditas
generis in speciebus est una, esse autem in eisdem spe-
ciebus multa sunt (licet fortassis sint unum secundum
aliquam rationem intellectus), ipsa generis quidditas ab
esse formaliter distinguitur. - Nec valet dicere quod ipsum
esse remanet unum in multis secundum rationem: quia,
ut ostensum est, ex parte rei nihil est unum commune
omnibus illis esse sicut omnibus animalibus est una natura
communis per intellectum ab illis abstrahibilis.

Ex hoc autem ulterius sequitur quod etiam realiter
distinguantur, ut ingeniose deducit Reverendissimus Car-
dinalis Sancti Sixti, in libro de Ente et Esse->ntia ⁴*: quia
videlicet distinctio realis esse ab essentia est causa distin-
ctionis formalis inter illa, sicut et identitas realis illorum
est causa identitatis formalis. Nam valet, Essentia est idem
realiter cum esse, Ergo non est ad aliquod genus deter-
minata: quia essentia non mendicat esse in actu ab alio
formaliter, natura autem generis limitatur per differentiam.
Ergo est purum esse: quia esse non determinatum ad genus
est purum esse. Ergo esse est de ratione eius: quia esse
est de formali ratione puri esse. Ergo, a primo ad ultimum,
essentia est idem realiter quod esse. Ergo essentia et esse
sunt formaliter idem.

V. Quarto. Deus est suum esse. Ergo non collocatur
in genere. - Probatur consequentia. Quia nihil posset esse
genus ipsius nisi ens: eo quod unumquodque collocetur
in genere per rationem suae quidditatis3 ipsum autem esse
non importatur nisi per ens. Sed ens non potest esse genus,
ut dicitur 111 Metaph„ text. 10 *. Ergo etc. - Quod autem
ens non possit esse genus, probat ibidem Philosophus hac
ratione. Omne genus per aliquam differentiam ad speciem
contrahitur. De cuius ratione non est ipsum genus, sed est
praeter illud quod intelligitur in ratione generis: quia, si
genus esset de ratione differentiae, bis poneretur in defi-
nitione speciei. Sed nihil potest esse praeter id quod in-
telligitur per ens, si ens sit de intellectu eorum de quibus
praedicatur. Ergo ens non potest esse genus.

Ad evidentiam huius propositionis, Unumquodque col-
locatur in genere per rationem suae quidditatis, sciendum
quod, cum in re existente sit quidditas et esse, non habet
aliquid quod reponatur in genere ratione ipsius sui esse,
sed ratione quidditatis tanturn, ex eo scilicet quod sua
quidditas in genere potentialiter continetur et genus de
ipsa essentialiter praedicatur. Unde, cum omne quod in
genere continetur directe, sit species eius, contineri in
genere ratione quidditatis nihil aliud est quam esse speciem
generis per suam quidditatem; non autem per suum esse,
ubi esse a quidditate distinguitur. ·

Advertendum etiam circa illam propositionem, Diffe-
rentiam oportet esse praeter id quod intelligitur in ra-
tione generis, quod illud quod intelligitur in ratione generis
est ipsa generis quidditas et natura per eius definitionem
significata. Ideo esse praeter id quod intelligitur ln ratione
generis est esse praeter essentiam generis et quidditatem.
Hoc autem dupliciter esse potest. Uno modo, quia illud
non ingreditur essentiam et quidditatem generis: et hoe
non solum convenit differe-tiae, sed etiam speciei. Alio
modo, quia nec ipsum ingreditur quidditatem generis, nee
quidditas generis eius quidditatem ingreditur. Et sic intel-
ligitur differentiam esse praeter quidditatem generis: alio—
quin bis poneretur in definitione speciei, semel perse et
semel in differentia inclusum.

Vl. Sed occurrit dubium “. Quia ens hic accipi videtur
secundum quod significat actualem existentiam: ut patet
ex intentione Sancti Thomae volentis, si Deus sit in genere,
oportere ut ens sit genus eius, quia quidditas Dei est esse,
scilicet actualis existentiae, ens autem significat ipsum esse.
Modo, falsum est quod ens taliter acceptum de omnibus
essentialiter praedicetur, ut videtur supponere Sanctus Tho-
mas, et nihil sit praeter entis rationem: nam, secundum
ipsum, sic de solo Deo essentialiter praedicatur. Ens enim
quod essentialiter praedicatur, est ens quod significat essen-
tiam rei, quod etiam dividitur in decem praedicamenta,

· Card- Caist-
comment„ e. vu.

· Did. ιι, m, s.

‘ennam

