¹ ‘rihi'sfv' 8

“ Fol. 305.

· ln hoc parag.

· Cf. n.vni.

466

z ε, Quia 11 de Anima, textu 41 ’ζ contra Empedoclem, habetur

calorem animalem esse principium augmenti, non autem
calorem elementarem: idest, ut ibi dicitur, calorem non
secundum vim elementi, sed secundum vim animae.

Secundo, quod caelestis et elementaris calor, et univer-
saliter calores qui sunt in semine, sint idem calor. Quia
Commentator XII Metaph„ comment. 18 ’ζ vult calores istos
distingui sicut calorem ignis a calore artis. Sed calor ele-
mentaris et artificialis non sunt duo calores sed tantum
distinguuntur, quia iste regulatur arte, ille absolute agit.
Ergo etc.

3. Ad primum horum dicitur prim0, quod neque habe-
tur in textu Aristotelis, neque in expositione Averrois aut

Sancti Thomae invenitur quod allegatur. Non enim ibi
Aristoteles mentionem facit de calore animali et elementari,
sed de igne et anima: probatur enim quod ignis non est
principale agens in augmento, sed est instrumentum animae.

Dicitur secundo quod, admisso etiam velle ibi Aristo-
telem calorem non secundum vim elementi, sed secundum
vim animae esse causam augmenti (quod tamen non dicit),
adhuc non sequitur quod isti calores sint unus numero
calor. Dicitur enim, ut dicitur Prima Parte, ubi supra *,
quod calor elementaris est instrumentum caloris animalis.
Et propter hoc dicitur quod calor est principium augmenti
non secundum vim elementi, sed secundum vim animae:
non autem quia sint unus et idem calor.

Ad secundum dicitur quod Averroes calorem caelestem
assimilat calori artis in hoc quod calor caelestis habet
mensuram propriam ad generationem ex motu et dispo-
sitione corporis caelestis, ut ibidem inquit ipse Averroes,
sicut et calor artis mensuram operationis ex ipsa arte sor-
titur: calor autem elementaris mensuram non habet ex ipsa
forma ignis, sed, si aliquam mensuram habet et limita-
tionem, hoc sibi convenit ut est animae instrumentum.
Non autem in hoc illi assimilatur quod sit unus et idem
cum calore elementari. — Quamvis forte dici etiam posset
aliquem esse in aliquibus artis operibus calorem artificialem
qui calor elementaris non sit.

XI. Sexto “. Sequeretur unum numero scientiae ha-
bitum esse in omnibus hominibus. Hoc autem est inopi-
nabile. Ergo etc. - Probatur consequentia. Accidens, si sit
unum secundum speciem, non multiplicatur nisi secundum

subiectum. Intellectus autem possibilis est proprium sub-

iectum habitus scientiae: quia eius actus est considerare
secundum scientiam.

2. Si dicatur quod subiectum habitus scientiae non est

intellectus possibilis, sed virtus cogitativa: — contra arguitur,
praeter rationes superius adductas cum de unione intel-
lectus possibilis ad hominem ageretur, tum quia ex actibus
intellectus possibilis fit habitus scientiae in nobis, et ad
eosdem actus potentes sumus secundum habitum scientiae.
Ex similibus autem actibus, ut dicitur 11 Ethicorum‚fiunt
similes habitus, et similes etiam actus reddunt. - Tum quia
cogitativa hon est cognoscitiva universalium intentionum,
sed tantum intellectus possibilis. Scientia autem, ut dicitur
1 Posterior-um, est de conclusionibus demonstrationum,
quae sunt universales.
’ Videtur autem in hac responsionis inventione fuisse de-
ceptio, quia propter diversam dispositionem cogitativae et
imaginativae homines inveniuntur magis aut minus prompti
ad scientiarum considerationem. - Sed hoc nihil est. Tum
'quia ista promptitudo ex illis virtutibus sicut ex disposi-
tionibus remotis, sicut etiarn ex bonitate tactus et corporis
complexione, ut dicitur 11 de Anima, dependet. Ex habitu
autem scientiae inest facultas considerandi sicut ex proximo
principio actus: eo quod oporteat ut perficiat potentiam
qua intelligimus ut agat cum voluerit faciliter; sicut et
alii habitus ita perficiunt potentias in quibus sunt, scilicet
quod habens habitus illos potest secundum eos operari
cum voluerit. — Turn quia dispositiones harum virtutum
sunt ex parte obiecti, scilicet phantasmatis, quod ex illarum
bonitate praeparatur ut fiat actu intelligibile per intellectum
agentem. Dispositiones autem quae sunt ex parte obie-
ctorum, non sunt habitus: sed ,quae sunt ex parte poten—
narum. Quod per exemplum in fortitudine ostenditur.

SUMMA CONTRA GENTlLES, LIB. ΙΙ, CAP. LXXIII.

3. Advertendum‚ cum dicitur quoniam propter bonita-
tem virtutis cogitativae et imaginativae praeparatur phan-
tasma ad hoc quod faciliter fiat actu intelligibile per in-
tellectum agentem, quod hoc dupliciter potest intelligi. Uno
modo ut, postquam phantasma est in imaginatione, virtus
imaginativa aut cogitativa agat in ipsum, disponendo ipsum
ad susceptionem alicuius formae ab intellectu agente per
quam ipsummet phantasma sit actu intelligibile, cum prius
esset intelligibile in potentia. Et hic sensus non est hic
intentus. Non enim convenit phantasmati: cum non di-
catur ipsum phantasma de potentia fieri actu intelligibile
quasi unum numero phantasma prius sit in potentia pasae
siva, postmodum fiat in actu; nunquam enim phantasma
ipsum secundum se fit actu intelligibile, cum semper sit
in organo materiali ; sed dicitur fieri actu intelligibile in-
quantum causat in intellectu speciem quae est actu in-
telligibilis. Antequam enim intellectus agens utatur ipso
phantasmate ut instrumento, dicitur phantasma potentia
intelligibile, inquantum potest causare aliquo modo spe-
ciem actu intelligibilem: sicut virtus formativa in semine
dicitur in potentia animata, inquantum est virtus animati
productiva3 et domus quae est in mente artificis, dicitur
domus in potentia, ut inquit Commentator, Xll Metapa„
commento 18. Cum autem intellectui agenti coniungitur
ut instrumentum, fit actu intelligibile, inquantum forma
intelligibilis quae in eius virtute latebat, educitur in actum
virtute intellectus agentis de potentia activa phantasmatis,
et in ipso phantasmate habet fundamentum. -,

Secundo potest intelligi dictum Sancti Thomae ad hunc
sensum, quod phantasma, quanto recipitur in organo ima-
ginativae et cogitativae perfectius disposito, tanto ipsum
est magis aptum ad hoc ut fiat actu intelligibile. Et hic
sensus est hic intentus, et est verissimus. Quanto enim
organum imaginationis fuerit magis dispositum, tanto phan-
tasma est magis aptum ut sua potentia activa, qua potest
producere speciem actu intelligibilem in intellectu possi-
bili, reducatur in actum per intellectum agentem utentem
ipso phantasmate ut instrumento: forma enim recipitur in
subiecto secundum modum recipientis. ⁴

XII. Septimo ’ἃ Unus est intellectus possibilis omnium
hominum. Ergo est aeternus, si homines semper fuerunt,
ut ponunt. Et multo magis intellectus agens: cum agens
sit nobilius patiente, ut inquit Aristoteles, 111 de Anima,
text. ¹9· Ergo species intelligibiles ab aeterno fuerunt ln
intellectu possibili. Ergo nullas species de novo recipiet.
Sed hoc est falsum. Ergo etc. - Prima consequentia patet. -
Secunda probatur. Quia, si agens est aeternum et recipiens
aeternum, oportet recepta esse aeterna. - Falsitas vero
consequentis probatur. Quia sequitur quod sensus et phan-
tasia non erunt necessaria ad intelligendum: cum sensus
et phantasia ad nihil aliud sint necessaria ad intelligendum
nisi ut ab eis accipiantur species intelligibiles. Et sic re·
dibit opinio Platonis, quod scientiam non acquirimus per
sensus, sed ab eis excitamur ad rememorandum prius scita.

2. Circa istam propositionem, Si agens· est aeternum et
recipiens aeternum, oportet recepta esse aeterna, adver-
tendum quod duplicem habere intellectum potest. Primus
est, ut intelligatur de agente et recipiente formaliter: sel—
licet, ut agens est, et ut est recipiens. Et tunc non in·
diget glossa. Sensus enim est, si agens ab aeterno agat et
recipiens ab aeterno recipiat, quod necesse est et recepta
aeterna esse. Quod verissimum esse constat. ,

Secundus est, ut intelligatur de agente et recipiente
materialiter: idest, de illa re quae est agens, et de illa re
quae est recipiens. Et tunc indiget triplici conditione ad
hoc ut vera sit. Prima est, ut agens necessario agat. Si
enim voluntarie et libere agere posset, non ageret ab ae-
terno, sed in tempore: quemadmodum dicimus Deum uni—
versum non ab aeterno, sed in tempore produxisse. Et sic
recepta non essent aeterna. - Secunda est, ut sint agens
et recipiens debite approximate. Si enim ignis aliquis pone·
retur ab aeterno productus, et combustibile aeternum; et
ignis in oriente esset, combustibile autern in occidente:
postmodum in tempore appropinquata essent per aliquam
potentiam, ut ignis agere in combustibile posset: non esset

· ef. a. xmxvm.

